---
template: page-default
title: Habitaty prywatne
excerpt: Największe miasta Układu
headerImage: mid-private-habitat-head.jpg
category: ep-habitat
subcategory: more
---
Najrzadszymi i najbardziej egzotycznymi spośród wszystkich typów habitatów są luksusowe habitaty prywatne, należące do niezwykle zamożnych lub wysoko notowanych w reputacji jednostek. Większość z nich jest niewielka, ale zapewnia każdemu mieszkańcowi kilka tysięcy metrów sześciennych prywatnej przestrzeni.

Typowy habitat prywatny to albo cylinder o średnicy 150 metrów (minimum wymagane do uzyskania marsjańskiej grawitacji przy prędkości obrotowej bezpiecznej dla wszystkich typów [morfów]{pl/ep-morf}) i długości od 50 do 200 metrów, albo sfera zerowej grawitacji o średnicy od 100 do 200 metrów. Habitaty te są zawsze przycumowane do zestawu surowców – brył krzemianów, żelazo-niklu oraz węglanowych asteroid zawierających wodę – o masie co najmniej równej masie samego habitatu.

Większość habitatów prywatnych zamieszkuje od pół tuzina do trzech tuzinów morfów, z których znaczna część to [AI]{pl/ep-sztuczna-inteligencja} lub [służba kontraktowa](#). Życie w takim habitacie jest wyjątkowo wystawne. Niemal każda powierzchnia wykonana jest z formowalnych, inteligentnych materiałów, a do dyspozycji każdego mieszkańca oddanych jest kilka dużych, wielozadaniowych maszyn obfitości.

Dzięki tym nanofabrykatorom i inteligentnym materiałom można całkowicie przeobrazić wnętrze habitatu w zaledwie dzień lub dwa – przemieniając sterylną, krystaliczną strukturę z błyszczących metali i szkła w tętniący życiem las pełen dzikich zwierząt. Splot pełen jest materiałów wideo i doświadczeń sensorowych (XP) ukazujących życie najbardziej znanych mieszkańców Układu Słonecznego. Niemal każdy widział wnętrze jednej z tych kosmicznych rezydencji, choć tylko ułamek promila transludzkości kiedykolwiek dostąpi zaszczytu odwiedzenia takiego miejsca.

Wielu [wrotołazów](#), złomiarzy eksplorujących Ziemię, czy innych śmiałków ryzykujących życie w imię przygody, marzy o zdobyciu informacji lub artefaktów tak cennych, by pozwoliły im przejść na emeryturę w własnym prywatnym habitacie.

