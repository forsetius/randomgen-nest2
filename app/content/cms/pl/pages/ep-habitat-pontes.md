---
template: page-default
title: Pontes
excerpt: Cylinder O’Neilla i stocznie marsjańskie
headerImage: mid-ep-pontes-head.jpg
category: ep-atlas-mars
subcategory: orbitale
lead: |
  **Pontes** to [cylinder O’Neilla]{pl/ep-cylinder-oneilla}, którego budowę sfinansowali brazylijscy inwestorzy. Z czasem przyciągnął on również osadników z innych krajów Ameryki Południowej. Stacja jest znana przede wszystkim jako największy kompleks stoczniowy w systemie marsjańskim. 
---
Znaczna część jej mieszkańców pracuje dla [hiperkorpów]{pl/ep-hiperkorporacja} wyspecjalizowanych w różnych dziedzinach przemysłu kosmicznego — od projektowania statków, przez inżynierię rakietową, po budowę infrastruktury. Choć większość zamówień pochodzi od klientów z [Konsorcjum Planetarnego]{pl/ep-konsorcjum-planetarne}, stocznie Pontes współpracują też z innymi zleceniodawcami.

Pontes wyróżnia się także otwartością na mieszkańców z [dalszych rejonów]{pl/ep-zewnetrze} Układu Słonecznego. Swoje siedziby mają tu liczne hiperkorpy [ekstropiańskie]{pl/ep-ekstropisci} i mikrokorpy [tytańskie]{pl/ep-wspolnota-tytana}, a w kilku dzielnicach odtworzono styl życia i kulturę zewnętrznego systemu. Wymiana [reputacji](#) na kredyty i odwrotnie jest tu stosunkowo prosta — jeśli nie da się tego załatwić przez oficjalne banki, funkcjonuje wiele prywatnych punktów wymiany. Nawet [Jowiszanie]{pl/ep-republika-jowiszowa} są obecni w tym habitacie — zamieszkują dzielnicę zwaną Małą Argentyną. To właśnie w Pontes wiele hiperkorpów Konsorcjum prowadzi swoje interesy z przedstawicielami politycznych frakcji spoza wewnętrznego systemu. Wszystko to odbywa się jednak pod czujnym okiem [Nadzoru](#), który bacznie śledzi wydarzenia w tym regionie.
