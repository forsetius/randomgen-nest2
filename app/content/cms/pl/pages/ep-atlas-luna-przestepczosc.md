---
template: page-default
title: Przestępczość na Lunie
excerpt: Ukryte operacje, czarny rynek, kary za przemoc i sabotaż.
category: ep-atlas-luna
subcategory: more

lead: |
  Luna jest miejscem, gdzie prowadzenie nielegalnej lub ukrytej działalności jest jednocześnie bardzo trudne i bardzo łatwe. Tak jak w innych zamieszkanych miejscach Układu Słonecznego, prywatność i sekretność w miejskich rejonach Luny to w dużej mierze iluzja. Jednak na powierzchni, jeśli ktoś ukryje się w cieniu dużej skały, nie można go zobaczyć z orbity, a monitoring powierzchni jest ograniczony, bo urządzenia trzeba często wymieniać z powodu niszczącego działania promieniowania słonecznego. Tunele w księżycowych skałach, które nie są pełne czujników i elektroniki, należą do najbardziej dyskretnych miejsc w Układzie. Dodatkowo, dzięki niskiej prędkości ucieczki z Luny nawet niewielkie rakiety osobiste umożliwiają prywatnym osobom i małym ładunkom dostanie się na orbitę do czekających statków.
---
Jak na innych światach z gospodarką przejściową, na Lunie kwitnie czarny rynek nanotechnologii. W ukrytych jaskiniach lub prywatnych habitatów oddalonych dziesiątki kilometrów od dużych osiedli przestępcy produkują zakazane lub reglamentowane towary i przemycają je do habitatów w specjalnych pojemnikach lub wysyłają poza Lunę. Większość przemytu dałoby się łatwo powstrzymać, lecz gangi i kartele przekupują urzędników Luny i unikają handlu ciężką bronią czy innymi towarami, które mogłyby ściągnąć niechcianą uwagę.

Na Lunie obecne są niemal wszystkie większe syndykaty przestępcze: od [Nocnego Kartelu]{pl/ep-nocny-kartel} i [triad]{pl/ep-triady} po [Załogę IP]{pl/ep-zaloga-ip} i [Dziewięć Żyć]{pl/ep-dziewiec-zyc}. Swoją reprezentację ma tu także [Organizacja](#), znana z habitatów orbitalnych [Sojuszu Wokółziemskiego]{pl/ep-sojusz-wokolziemski}. Najpowszechniejsze są jednak mniejsze gangi i plemiona etniczne, kontrolujące przestępczość w swoich społecznościach lub osiedlach. Wiele z nich powiązanych jest z większymi kartelami, prowadząc ich lokalne interesy i dostarczając nowych rekrutów.

## Przemoc i broń
Znaczna część lunarnych lęków skupia się na groźbie uszkodzenia habitatów. Choć istnieją dziesiątki małych osiedli, prawie trzy czwarte mieszkańców Luny żyje w sześciu miastach, z których każde liczy ponad dwa miliony mieszkańców. Ponieważ większość z nich ma [powłoki]{pl/ep-morf} [biomorficzne]{pl/ep-biomorf} lub [podowe]{pl/ep-pod}, poważne uszkodzenie habitatu mogłoby zmusić tysiące osób do [przyodziania się]{pl/ep-przyodziewanie} w [synthmorfa]{pl/ep-syntmorf} – na co wielu uboższych nie mogłoby sobie pozwolić. Dla wielu mieszkańców groźba sabotażu oznacza perspektywę bycia [info-uchodźcą]{pl/ep-info-uchodzcy} lub synthmorfem – a oba te losy budzą odrazę. Z tego powodu lęk przed przemocą wobec habitatów jest wyjątkowo silny, a większość Lunarnych bardziej martwi się o poważne zniszczenia mienia niż o przemoc wobec osób.

Prawo dotyczące broni na Lunie odzwierciedla te obawy. Mieszkańcy mogą posiadać noże i inne niezasilane bronie, a broń ogłuszającą i inne nieśmiercionośne wersje zasilane energią można zdobyć na specjalną licencję, wymagającą braku kryminalnej przeszłości i kontaktu z neuropatycznymi wirusami. Wszelka broń, która mogłaby choćby potencjalnie rozszczelnić habitat, jest jednak absolutnie zakazana. Również każde działanie stwarzające zagrożenie dla bezpieczeństwa habitatów karane jest surowiej niż w większości innych miejsc Układu. Celowe zagrożenie bezpieczeństwa zazwyczaj skutkuje przymusową reedukacją mentalną lub wysokimi grzywnami, w tym utratą powłoki i [kontraktową służbą]{pl/ep-sluzba} jako [infomorf]{pl/ep-infomorf} z bardzo ograniczonymi prawami. Jeśli czyn nie był umyślny, karą najczęściej jest wysoka grzywna lub natychmiastowe wydalenie z Luny – pod warunkiem, że znajdzie się miejsce, które przyjmie daną osobę.
