---
template: page-default
title: Gerlach
excerpt: Niezależna stacja kosmiczna nazywana "Bramą do Wenus" 
category: ep-atlas-wenus
subcategory: orbitale
slots:
  aside:
    - type: static
      content: |
        ## Gerlach
        - _Położenie_: orbita [Wenus]{pl/ep-atlas-wenus}
        - _Typ_: [Cylinder O'Neilla]{pl/ep-cylinder-oneilla} + [Torus]{pl/ep-torus}
        - _Przynależność_: Niezależny
        - _Główne języki_: angielski, kantoński, polski
lead: |
  Gerlach to klasyczny cylindryczny habitat typu O’Neilla. Ma 1 kilometr średnicy, 4 kilometry długości i liczy niemal 120 000 mieszkańców. Jest głównym wenusjańskim portem kosmicznym, a także najstarszą zamieszkaną lokalizacją na lub wokół Wenus. Początkowo mniejszy, jego budowę rozpoczęto z zamiarem prowadzenia badań nad atmosferą Wenus, wznoszenia kolejnych habitatów i aerostatów oraz docelowo — terraformowania planety.
---
Wnętrze stacji zajmowało kilka ogromnych, piramidopodobnych arkologii, każda wysoka na 250 metrów i o podstawie niemal 900 metrów szerokości. Między tymi strukturami rozmieszczono dziesiątki małych bio-rezerwatów, zawierających wielką różnorodność życia z Ziemi, żyjącego w warunkach możliwie zbliżonych do naturalnych. Rezerwaty te stanowiły symbol planowanego programu terraformowania — ich twórcy obiecywali, że potomkowie zamieszkujących je roślin i zwierząt kiedyś zasiedlą powierzchnię Wenus.

Na skutek Upadku przeznaczenie Gerlacha uległo radykalnej zmianie — stacja została zalana przez uchodźców. W szczytowym momencie pomieściła 750 000 osób, znacznie przekraczając swoje projektowane możliwości. W trybie awaryjnym wydłużono cylinder, dobudowano nowe arkologie i przekształcono Gerlacha w schronienie dla info-uchodźców.

W kolejnych dekadach populacja spadła do bardziej zrównoważonego poziomu, a większość mieszkańców opuściła stację na rzecz aerostatów lub innych miejsc w Układzie Słonecznym. Nadzieje Konsorcjum Planetarnego na utrzymanie Gerlacha jako wizytówki wenusjańskiego programu terraformowania spaliły jednak na panewce, gdy mieszkańcy ogłosili niepodległość i wsparli powstanie Konstelacji Jutrzenki oraz projekt Aerial Terraforming Initiative.

Obecnie habitat pozostaje ważnym ośrodkiem produkcyjnym i naukowym, znanym z liberalnej atmosfery i innowacyjności. Dziewięć dużych arkologii wciąż funkcjonuje, każda przeznaczona dla mieszkańców, zakładów przemysłowych lub laboratoriów badawczych, a bioreservaty zostały powiększone, tak że dziś piramidy wyrastają z masy zieleni. Dzięki temu Gerlach uchodzi za jeden z najwygodniejszych i najbardziej pożądanych habitatów orbitalnych w całym systemie wewnętrznym — badacze i technicy ciężko pracują, by otrzymać tu przydział.

Gerlach to również brama na Wenus — to właśnie tu przybywający z zewnątrz mogą zaadaptować się do wyższej wenusjańskiej grawitacji, ponieważ stacja utrzymuje obrót zapewniający połowę grawitacji Wenus. Jest to jedyny habitat w całym Układzie Słonecznym o takiej wartości ciążenia, dobranej specjalnie jako pomost pomiędzy grawitacją Marsa czy Księżyca a pełną grawitacją Wenus.

Dodatkowo, do głównego cylindra Gerlacha przylega obrotowy torus o średnicy 1,5 km i szerokości 100 metrów, którego ruch zapewnia pełną wenusjańską grawitację. Ten drugi moduł to głównie hotel dla przybyszów z niskograwitacyjnych światów, mogący pomieścić do 5 000 gości naraz.

Gerlach jest także bazą dla wenusjańskich radykałów opowiadających się za bliższymi relacjami z systemem zewnętrznym. W wielu arkologiach mieszkańcy eksperymentują na granicach transludzkiej gospodarki przejściowej. Osobiste urządzenia i augmentacje z aktywną nanotechnologią cieszą się dużą popularnością. Niektórzy należą do klubów i grup symulujących kulturę oraz społeczne modele autonomistów spoza systemu wewnętrznego. Restauracje z kuchnią ekstropiańską i butiki z modą z Tytana również mają tu swoich wiernych klientów.

To właśnie ci radykałowie doprowadzili do wyjątkowego statusu politycznego Gerlacha. Mieszkańcy zagłosowali za secesją z Konsorcjum Planetarnego, ale początkowo nie podpisali konstytucji Konstelacji Jutrzenki. Po fiasku rozmów pomiędzy Morningstar a Przymierzem Autonomistów, Gerlach zdecydował się zachować niepodległość, pozostając sprzymierzeńcem zarówno Konstelacji, jak i Extropii. Dziś jest największą niezależną stacją w systemie wewnętrznym.

Niepodległość zmieniła również układ sił wewnątrz habitat. Kilka hiperkorporacji Konsorcjum przeniosło swoje operacje do bardziej przyjaznych lokalizacji. Fa Jing, jeden z głównych dzierżawców, nie przedłużył umowy, ponieważ pierwotny plan terraformowania został zawieszony. To uwolniło całą jedną arkologię, która dziś należy do argonautów i stanowi jedną z ich głównych baz w systemie wewnętrznym.

Pozostałe arkologie i hiperkorporacje działające na Gerlachu nadal przodują w wielu dziedzinach — od badań nad terraformowaniem i obserwacji atmosferycznych, przez projektowanie morfów, aż po inżynierię materiałową. Wiele z działających tu firm badawczych cieszy się reputacją, która przyciąga najzdolniejsze umysły z całego Układu Słonecznego. Inne, mniejsze i nowsze zespoły oferują bonusy rekrutacyjne, by zachęcić wysoko wykwalifikowanych specjalistów z innych światów.