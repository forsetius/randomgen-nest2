---
template: page-default
title: Strefa Izolacji Nowy Mumbaj
excerpt: Strefa skażenia po wybuchu intruwirusa i zniszczeniu miasta bombami fuzyjnymi.
headerImage: mid-ep-new-mumbai-head.jpg
category: ep-atlas-luna
subcategory: powierzchnia
sort: 99
slots:
  aside:
    - type: static
      content: |
        ## Nowy Mumbaj
        - _Położenie_: [Mare Moscoviense](https://planetarynames.wr.usgs.gov/Feature/3682) ([Luna]{pl/ep-atlas-luna})
        - _Typ_: Habitat podpowierzchniowy
        - _Przynależność_: [TITAN-i](#)
lead: |
  Zanim został zniszczony przez dwie potężne bomby fuzyjne, **Nowy Mumbaj** był główną księżycową placówką wydobywającą [hel-3](https://en.wikipedia.org/wiki/Helium-3) oraz kwitnącą kolonią liczącą 50&nbsp;000 mieszkańców, która na początku [Upadku]{pl/ep-upadek} przyjęła dodatkowo 380 000 uchodźców. Niestety, przynajmniej jeden z tych uchodźców był zainfekowany [intruwirusem](#). Pomimo procedur kwarantanny pierwszej generacji, zarażona osoba zdołała jakoś je obejść. Kilka tygodni później ponad 70% populacji Nowego Mumbaju było już potajemnie zainfekowanych, nieświadomych zagrożenia. W pewnym momencie wirus uaktywnił się i jednocześnie przejął kontrolę nad wszystkimi ofiarami. Eksperci od aktywności [eksurgentów](#) są pewni, że wirusy wymieniały potajemnie sygnały umożliwiające skoordynowane przejęcie kontroli.
---
Gdy wirusy opanowały swoich nosicieli, zachowane zapisy z Nowego Mumbaju wskazują, że miasto bardzo szybko zostało podbite. Eksurgenci zabili lub zainfekowali wszystkich pozostałych transludzi. Chociaż kilka tysięcy niezarażonych zdołało uciec, a co najmniej 10 000 innych prawdopodobnie zabarykadowało się w różnych bezpiecznych miejscach, eksurgenci przejęli całe miasto w mniej niż godzinę. Obrazy orbitalne pokazały, że wielu eksurgentów natychmiast udało się do miejskich węzłów transportowych, ewidentnie szykując się do podróży do innych miast Luny. Zamiast czekać na dalszy rozwój wydarzeń, władze Luny zrzuciły na Nowy Mumbaj dwie bomby fuzyjne w mniej niż dwie godziny po rozpoczęciu przejęcia miasta przez eksurgentów. Wybuch doszczętnie spalił miasto, tworząc krater niemal 10 kilometrów średnicy i 25 metrów głębokości, otoczony strefą stopionej i zwęglonej skały o średnicy ponad 100 kilometrów. Oficjalna wersja mówi, że wybuch zniszczył wszystkich eksurgentów. Niestety, oficjalna wersja mija się z prawdą.

Region wokół Nowego Mumbaju pozostaje w kwarantannie i jest objęty zakazem wstępu, egzekwowanym przez zautomatyzowane siły [Sojuszu Wokółziemskiego]{pl/ep-sojusz-wokolziemski} i drony – prawdopodobnie na dziesięciolecia. [Zapora]{pl/ep-zapora} podjęła próbę wysłania dronów rozpoznawczych i rojów nanobotów w celu oceny sytuacji i wykryła oznaki aktywności eksurgentów. Ich analitycy uważają, że w najgłębszych, najlepiej chronionych fragmentach podziemnego miasta może przetrwać około dwóch tuzinów eksurgentów, odpornych na promieniowanie i nie wiadomo, jak bardzo zmienionych przez wirusa. Jeszcze bardziej niepokojące są relacje [asynka](#) Zapory, która podczas lotu rozpoznawczego nad kraterem doświadczyła uczucia obecności czegoś w ruinach, wyciągającego się w jej stronę. Biorąc pod uwagę dystans, to coś musi dysponować imponującymi mocami asynka.

Zapora opracowuje obecnie nowe protokoły izolacji tego zagrożenia. Panuje poważna obawa, że wkrótce może dojść do wybuchu epidemii eksurgentów, która może zagrozić jednemu z trzech małych księżycowych osiedli leżących w promieniu tysiąca kilometrów od ruin Nowego Mumbaju.
