---
template: page-default
title: Konsorcjum Planetarne
subtitle: Planetary Consortium
headerImage: eclipse-phase-head.jpg
#thumbnailImage: eclipse-phase-head.jpg
category: ep-ustroje
tags:
  - rpg
slots:
  aside:
    - type: static
      content: |
        ## Memy
        Cyberdemokracja, Hiperkapitalizm, Eugenika, Bezpieczeństwo, Ekspansja
        ## Główne habitaty
        - Progres (orbita [Marsa](#))
        ## Członkowie Rady Hiperkorporacji: 
        - [Cognite](Cognite.md "Kognitywistyka, psychochirurgia i udoskonalanie umysłu"), 
        - [Direct Action]{pl/ep-direct-action}, 
        - [Experia](Experia.md "Media, Wiadomości, Rozrywka, Memetyka"), 
        - [Fa Jing](Fa+Jing "Wydobycie, Energia, Biotechnologia, Wytwarzanie przemysłowe"), 
        - [Nadzór Infrastruktury Olympus Mons](Nadz%C3%B3r+Infrastruktury+Olympus+Mons), 
        - [Pathfinder](Pathfinder.md "Układy pozasłoneczne: Kolonizacja, Wydobycie, Badania naukowe"), 
        - [Prosperity Group](Prosperity+Group "Rolnictwo, Akwakultura, Farmaceutyki"), 
        - [Solaris](Solaris.md "Bankowość, Ubezpieczenia, Inwestycje, Rynki futures, Obrót informacją "), 
        - [Stellar Intelligence](Stellar+Intelligence "Wywiad, Eksploatacja danych, Obrót informacją, Szpiegostwo ") 
        i tuzin innych
---
Konsorcjum Planetarne wyewoluowało z sojuszu reprezentującego interesy [hiperkorporacji]{pl/ep-hiperkorporacja} w najpotężniejszy blok polityczny transludzkości. Dziś kontroluje wiele grup habitatów w [Układzie Wewnętrznym]{pl/ep-wewnetrze}, głównie na powierzchniach i orbitach wokół [Marsa](#) i [Luny](#) oraz na [orbicie Ziemi](#). Imponująca stacja kosmiczna [Progres](#) jest oficjalną siedzibą rządu i stała się symbolem wpływów i potęgi Konsorcjum - nawet jeśli w rzeczywistości spotkania Kongresu czy Rady raczej rzadko odbywają się tam fizycznie w morfach.

W Konsorcjum funkcjonują podstawowe zasady demokratyczne wsparte systemem głosowania w czasie rzeczywistym, otwartego dla wszystkich zarejestrowanych obywateli. W Kongresie i ciałach wykonawczych przewija się plejada polityków z hiperelit, [gerontokratów](http://en.wikipedia.org/wiki/Gerontocracy), [celebrytów]{pl/ep-celebryci} i ikon mediów. Jest jednak znanym faktem, że mimo tej politycznej fasady republiki demokratycznej, to członkowie Rady Hiperkorporacji dzierżą prawdziwy ster rządów. Te hiperkorporacje są liczącymi się orędownikami [ekonomii przejściowej](#), [Interdyktu Ziemi](#) i ekspansji poza [Wrota pandoriańskie](#).

Poza interesami ekonomicznymi, Konsorcjum opowiada się za imperatywem [eugeniki](http://pl.wikipedia.org/wiki/Eugenika) jako odpowiedzialności społecznej oraz środka, dzięki któremu transludzkość ma odzyskać dawną siłę i pomyślność. Dysydenci i przeciwnicy Konsorcjum nazywają tę ideologię wprost: eufemizmem, pod którym skrywa się polityka dyskryminacji niezmodyfikowanych ludzi, [infomorfów]{pl/ep-infomorf}, [serwitorów](#) i [szmelcen-proletariatu](#).

Aby zredukować niezadowolenie, mieszkańcy osad i habitatów kontrolowanych przez Konsorcjum Planetarne, a także tych kontrolowanych przez hiperkorporacje, mogą głosować w szerokim zakresie zagadnień. Wyniki tych głosowań są jednak wiążące tylko w kwestiach, które nie są uważane za "kwestie przetrwania habitatu", "politykę korporacyjną" lub "kwestie związane z bezpieczeństwem", co w rzeczywistości obejmuje wszelkie kwestie związane z bezpieczeństwem, zyskami i produktywnością zaangażowanych hiperkorporacji. Głosy w tych kwestiach są traktowane czysto doradczo, co oznacza, że są one całkowicie ignorowane, gdy wynik głosowania jest sprzeczny z agendą hiperkorporacji. Podczas gdy mieszkańcy tych osad i habitatów mogą głosować nad dodaniem nowego święta ku czci jakiejś ważnej postaci lub nad lokalizacją i projektem nowego parku, prawa regulujące kontrakty służebne, bezpieczeństwo habitatów, egzekwowanie prawa lub inne ważne kwestie pozostają pod kontrolą hiperkorporacji. Nie oznacza to jednak, że wyniki wyborów są całkowicie lekceważone. Jeśli ponad dwie trzecie populacji zdecydowanie popiera daną kwestię, Konsorcjum lub hiperkorporacja kontrolująca habitat zazwyczaj znajduje sposób na zmodyfikowanie swojej obecnej polityki, aby uwzględnić te kwestie bez szkody dla własnych interesów. W przeciwieństwie do tego, jeśli tylko niewielka liczba mieszkańców jest niezadowolona z określonej polityki, życzenia te są ignorowane, a siły bezpieczeństwa habitatu mają oko na możliwe nieposłuszeństwo obywatelskie lub inne formy oporu.


