---
template: page-default
title: Konsorcjum Planetarne
subtitle: Planetary Consortium
headerImage: eclipse-phase-head.jpg
thumbnailImage: eclipse-phase-head.jpg
category: ep-ustroje
tags:
  - rpg
slots:
  aside:
    - type: static
      content: |
        ## Memy
        Anty-kapitalizm, Komunizm, Demokracja bezpośrednia, Wzajemna pomoc
        ## Główne habitaty
        Locus (Trojańczycy Jowiszowi)
---
Anarchiści odrzucają władzę i hierarchię, promując horyzontalne metody organizacji i demokrację bezpośrednią. Kompetencje przeniesione na jednostki i działania kolektywne są filarami ich filozofii, podobnie jak ekonomiczny komunizm, możliwy w praktyce dzięki równemu i powszechnemu dostępowi do [maszyn obfitości](./Encyklopedia/Nanofabrykacja.md) i współdzielonych zasobów.

W stacjach anarchistów własność prywatna ponad poziomem rzeczy osobistych została zarzucona - nikt nic nie posiada, wszystko jest wspólne. Nie ma żadnych praw i nikt nie pilnuje co robisz. Tym, co promuje pozytywne, pro-społeczne zachowania są [sieci reputacji](sieci+reputacji) - działania aspołeczne często powodują stosowną, stanowczą reakcję ze strony świadków, lub nawet całej populacji danego habitatu. Zatargi są rozstrzygane przez doraźne działania rozjemcze organizowane przez lokalną wspólnotę. W celu osiągania konsensusu w czasie rzeczywistym używa się Sieci i różnych narzędzi online.

Do przyziemnych czy uwłaczających prac na szeroką skalę używa się [SI](SI) i dronów. Z kolei do zadań ważnych dla habitatu i jego społeczności - takich jak: komunikacja, kontrola ruchu kosmicznego, usługi archiwizowania i [przyodziewania](./Encyklopedia/Przyodziewanie.md) itd. - organizują się różne kolektywy, syndykaty, rady pracownicze i grupy zainteresowań, często o rotacyjnym składzie. Ochotnicze milicje organizują kolektywną obronę przeciw zagrożeniom zewnętrznym.

W habitatach anarchistycznych jest duża różnorodność w organizacji życia na stacji. Wszystko jest dogrywane lokalnie przez zaangażowane osoby. Większe, zdecentralizowane konfederacje zajmują się sprawami między-habitatowymi i dzieleniem zasobów, a nawet handem z [hiperkorpami](Hiperkorporacje "Hiperkorporacje"). Choć obecność hiperkorpów jest tolerowana na niektórych stacjach, nie mają one żadnego specjalnego statusu, są traktowani jak wszyscy inni.
