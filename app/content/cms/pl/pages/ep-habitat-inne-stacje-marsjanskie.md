---
template: page-default
title: Inne stacje marsjańskie
excerpt: Ważniejsze stacje orbitalne Marsa
headerImage: mid-ep-other-stations-mars-head.jpg
category: ep-atlas-mars
subcategory: orbitale
sort: 99
lead: |
  Na orbicie Marsa znajduje się zbyt wiele stacji, by omówić je wszystkie, dlatego poniżej przedstawiono kilka z ważniejszych. Każdą z nich zarządza głównie jeden hiperkorp, choć udział w ich własności i działalności mogą mieć również inne korporacje.
---
Większość stacji ulokowana jest na orbitach areosynchronicznych lub areostacjonarnych. Sporadycznie powstają tu także osady zakładane przez frakcje, lecz należą one do rzadkości.

## McClintock (Ecologene)
Habitat mieszkalny o grubym kadłubie z materiału przypominającego drewno, z dużymi oknami z przezroczystej chityny. Zabudowę mieszkalną, biurową i handlową rozmieszczono wśród parkowego krajobrazu, zaprojektowanego w stylu wyraźnie inspirowanym estetyką natury.

## Lu Xing (Prosperity Group) 
Stacja badawcza zajmująca się hodowlą syntetycznego mięsa. Liczy około 5 000 mieszkańców oraz 500 pracowników kontraktowych wykonujących prace zewnętrzne w syntetycznych ciałach. Oprócz części mieszkalnej znaczne obszary przeznaczono na hale badawczo-rozwojowe, w których testuje się nowe szczepy hodowli tkankowych oraz techniki nadawania mięsu struktury.

## Ptah (Skinaesthesia)
Stacja o charakterze badawczo-rozwojowym, gdzie prowadzone są eksperymenty nad nowymi liniami genetycznymi morfów. Znajduje się tu także ekskluzywna butikowa pracownia morfów, dostępna na zamówienie dla marsjańskich elit.

## Viriditas (nanoekolodzy)
Orbitalna platforma produkcyjna. Nanoekolodzy prowadzą tu przemysł mikro-grawitacyjny na dużą skalę, uznając go za niezbędny do wytwarzania narzędzi badawczych. Oficjalnie wszystko, co powstaje w Viriditas, przeznaczone jest na użytek powierzchniowy, jednak część transportów rojów nanobotów trafia w ręce przestępcze.

## Baterie (Konsorcjum Planetarne) 
Sześć stacji ulokowanych w rejonie punktów L4 i L5 układu Mars–Phobos. Każda obiega Marsa co 7,5 godziny. Stacje te, silnie uzbrojone i wspierane przez sieć dronów i satelitów komunikacyjnych, pełnią kluczową rolę w systemie obrony planetarnej Marsa.