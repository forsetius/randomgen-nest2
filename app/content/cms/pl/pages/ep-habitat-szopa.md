---
template: page-default
title: Szopa
subtitle: The Shack
excerpt: Aerostat - stocznia, budujący nowe aerostaty
category: ep-atlas-wenus
subcategory: aerostaty
slots:
  aside:
    - type: static
      content: |
        ## Szopa
        - _Położenie_: atmosfera [Wenus]{pl/ep-atlas-wenus}
        - _Typ_: [Aerostat]{pl/ep-aerostaty-wenus}
        - _Przynależność_: [Konstelacja Gwiazdy Zarannej]{pl/ep-konstelacja-gwiazdy-zarannej}
        - _Główne języki_: hindi, portugalski, wu
lead: |
  Największy z wenusjańskich [aerostatów](#) ma zarazem najmniejszą populację. Znany jest wyłącznie jako Szopa. Mieszka w nim 130 000 osób, a jego jedynym celem istnienia jest budowa kolejnych aerostatów. Konstrukcja obiektów unoszących się w atmosferze to zadanie niełatwe — dopóki aerostat nie zostanie wypełniony powietrzem nadającym się do oddychania i odpowiednio uszczelniony, bardzo łatwo może runąć w ogniste głębiny Wenus.
---
Aby ułatwić budowę, Szopa wykorzystuje szereg dużych platform konstrukcyjnych podtrzymywanych przez ogromne balony wypełnione powietrzem. Balony te mają formę kopuł umieszczonych na wierzchołkach platform, tak aby pracownicy mieli dostęp do atmosfery zdatnej do oddychania. Sam habitat ma formę raczej niewielkiego miasta, z którego wychodzi sześć wysięgników — każdy o długości 400 metrów — zakończonych właśnie tymi kopułkowymi platformami budowlanymi.

Dopóki populacja Wenus będzie się rozrastać, potrzebne będą nowe aerostaty, a Szopa będzie miała ręce pełne roboty. Obecnie trwają prace nad dwoma nowymi aerostatami, a trzeci jest już zamówiony.

Burmistrzem Szopy jest stary, porywczy radykał imieniem **Colin Sandric**. Lokalna społeczność żartuje, że to „najstarszy socjalista w całym Układzie Słonecznym”. Sandric głęboko troszczy się o mieszkańców Szopy, ale niezbyt interesuje się polityką czy dyplomacją, w związku z czym cieszy się szacunkiem, choć nie szczególną sympatią większości Rady Gwiezdnej. Wszyscy mieszkańcy Szopy są członkami jednej korporacji i posiadają po jednym jej udziale. Udziałów tych nie można odsprzedać, a ich posiadanie gwarantuje obywatelowi dokładnie równy udział w nadwyżce ekonomicznej generowanej przez habitat.

Włączenie Szopy do [Konstelacji Gwiazdy Zarannej]{pl/ep-konstelacja-gwiazdy-zarannej} było kluczowym zwycięstwem wenusjańskich separatystów, ponieważ oznacza, że Rada Gwiezdna zyskała kontrolę nad tym, kto buduje nowe aerostaty i w jakim celu. W kręgach Konsorcjum Planetarnego rozważano utworzenie nowej platformy budowlanej pod ich jurysdykcją, ale Konstelacja jasno zakomunikowała, że uznałaby taki ruch za naruszenie swojej suwerenności.
