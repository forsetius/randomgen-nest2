---
template: page-default
title: Lucyfer
excerpt: Aerostat wydobywczy
category: ep-atlas-wenus
subcategory: aerostaty
slots:
  aside:
    - type: static
      content: |
        ## Lucyfer
        - _Położenie_: atmosfera [Wenus]{pl/ep-atlas-wenus}
        - _Typ_: [Aerostat]{pl/ep-aerostaty-wenus}
        - _Przynależność_: [Konstelacja Gwiazdy Zarannej]{pl/ep-konstelacja-gwiazdy-zarannej}
        - _Główne języki_: angielski, arabski, francuski, rosyjski
lead: |
  **Lucyfer** to [aerostat]{pl/ep-aerostaty-wenus} odpowiedzialny za większość wydobycia surowców z [powierzchni Wenus]{pl/ep-atlas-wenus-powierzchnia}, a zarazem najbardziej mobilny pod względem wysokości. Został zaprojektowany tak, by móc poruszać się pomiędzy wysokościami 60 a 40 kilometrów, szukając poziomów, na których prędkości wiatrów są wystarczająco niskie, by umożliwić mu łatwe utrzymanie pozycji nad wybranym miejscem. Wtedy opuszcza linę cumowniczą na powierzchnię, by rozmieścić sprzęt i górników, a potem odebrać ich wraz z urobkiem.
---
W odróżnieniu od innych aerostatów, które są znacznie lżej zbudowane, zewnętrzna powierzchnia Lucyfera to sfera wykonana z syntetycznego szafiru. Habitat wyposażony jest w duże zbiorniki powietrza i pompy, które pozwalają mieszkańcom regulować ciśnienie wewnętrzne w zakresie od jednej czwartej do ponad trzykrotności ziemskiej normy. Posiada także zaawansowaną kontrolę klimatu i duże zewnętrzne radiatory, które umożliwiają utrzymanie komfortowej temperatury wewnętrznej nawet przy temperaturze zewnętrznej sięgającej 140 °C.

Lucyfera zamieszkuje 230 000 osób, z czego 5 000 to [infomorfy]{pl/ep-infomorf} utrzymujące się z teleoperowania botów górniczych pracujących na powierzchni. Prawie jedna czwarta populacji zajmuje się przetwórstwem rudy lub pełni funkcje wsparcia dla górników powierzchniowych. Jak można się spodziewać, wysoki odsetek mieszkańców Lucyfera stanowią osoby pracujące na [kontrakcie służebnym]{pl/ep-sluzba}, zatrudnione przez różne [hiperkorporacje]{pl/ep-hiperkorporacja} i przedsięwzięcia górnicze pod egidą [Konstelacji Gwiazdy Zarannej]{pl/ep-konstelacja-gwiazdy-zarannej}.

Warto zauważyć, że niewielka, ale istotna część tych pracowników to nie [info-uchodźcy]{pl/ep-info-uchodzcy}, lecz przestępcy skazani na pracę infomorficzną. Umieszczani są oni w odizolowanych sieciach z silnymi zabezpieczeniami elektronicznymi i wykorzystywani do najniebezpieczniejszych zadań górniczych.
