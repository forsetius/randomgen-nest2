---
template: page-default
title: Biokonserwatyści
subtitle: Bioconservatives
excerpt: Ruch przeciwstawiający się rozwojowi technologicznemu i postępom transhumanizmu 
headerImage: mid-biocon-head.jpg
category: ep-stronnictwa

slots:
  aside:
    - type: static
      content: |
        ## Memy
        Biokonserwatyzm, Prymitywizm, Prawo naturalne
        ## Główne habitaty
        - Vo Nguyen (orbita [Ziemi]{pl/ep-atlas-ziemia})
---
**Biokonserwatyści** przeciwstawiają się transhumanistycznej ścieżce rozwoju, na jaką weszła rasa ludzka. Są zagorzałymi zwolennikami ograniczenia rozwoju technologiczneggo ze względu na zagrożenia, jakie stwarza on dla istniejącego porządku społecznego, a także samego przetrwania ludzkości. Do biokonserwatystów zaliczyć można ludzi z szerokiego spektrum poglądów politycznych: od prawicowych konserwatystów kulturowych po lewicowych ekologów. Choć ich wpływ kurczy się, wciąż mają szeroką bazę społeczną wśród wyznawców większości starych [group religijnych](#) i w [Republice Jowiszowej]{pl/ep-republika-jowiszowa}.

Biokonserwatyści sprzeciwiają się między innymi [nanofabrykacji](#), modyfikacjom genetycznym, klonowaniu, modyfikacjom kognitywnym, [sztucznym inteligencjom]{pl/ep-sztuczna-inteligencja}, [upliftowaniu]{pl/ep-uplift} i [forkowaniu](#). Niektórzy są nawet przeciwko kopiom zapasowym, [emulacjom umysłu](#) i [przyodziewaniu](#), odrzucając je jako nienaturalne, afront dla woli Boskiej lub jako technologie, na które transludzkość nie jest jeszcze w pełni gotowa. Są też przeciwni ekspansji poza [Wrota pandoriańskie](#) - twierdzą, że transludzkość nie jest przygotowana na to, co może napotkać op drugiej stronie. Większość biokonserwatystów opowiada się za [starą ekonomią](#).

Biokonserwatyści zdobyli wielu zwolenników na skutek [Upadku]{pl/ep-upadek} - apokaliptycznego zdarzenia, które stanowiło ziszczenie tego, przed czym ostrzegali. Jednak mimo to powab technologii oraz usprawnienia i wygody, jakie oferuje postęp, pracują przeciwko nim. W rezultacie niektórzy zdesperowani _biokoni_ zradykalizowali się i sięgnęli po sabotaż i akty terroryzmu.
