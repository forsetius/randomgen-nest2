---
template: page-default
title: Jajo
excerpt: Artefakt Faktorów wiszący nad Caloris 18
headerImage: mid-ep-egg-head.jpg
category: ep-atlas-merkury
subcategory: habitaty

slots:
  aside:
    - type: static
      content: |
        ## Jajo
        - _Położenie_: orbita ([Merkurego]{pl/ep-atlas-merkury})
        - _Typ_: artefakt
        - _Przynależność_: [Faktorzy](#)
lead: |
  „Jajo” to owalna konstrukcja wielkości wieżowca, dryfująca na wysokiej orbicie Merkurego. Nikt nie wie dokładnie, czym ono jest ani do czego służy. [Faktorzy](#) pozostawili Jajo w AF 8, podczas jednej ze swoich wizyt na [Merkurym]{pl/ep-atlas-merkury}, oświadczając transludzkości jedynie, że należy do nich i powinniśmy zostawić je w spokoju.
---
Choć dali do zrozumienia, że nie jest to broń, odmówili odpowiedzi na jakiekolwiek bezpośrednie pytania dotyczące obiektu – nie obyło się również bez zawoalowanych gróźb, by go nie naruszać. Nie chcąc ryzykować incydentu, [Konsorcjum Planetarne]{pl/ep-konsorcjum-planetarne} ogłosiło Jajo obiektem objętym zakazem zbliżania się, mimo że niektóre frakcje głośno domagają się jego zniszczenia, obawiając się, że może stanowić zagrożenie. Konsorcjum oczywiście dokładnie badało Jajo z bezpiecznej odległości, ale nie dzieli się wynikami. [Zapora]{pl/ep-zapora} ustaliła, że skład fizyczny Jaja pozostaje zagadką – możliwe, że zostało ono stworzono z jakiegoś rodzaju egzotycznej materii.

Najczęściej powtarzaną teorią jest to, że Jajo pełni funkcję urządzenia sensorycznego – choć nie wiadomo, dlaczego umieszczono je właśnie na orbicie Merkurego. Niektórzy zauważyli, że Jajo nieustannie obserwuje [Caloris 18]{pl/ep-habitat-caloris18} i podejrzewają, że zostało tam umieszczone, by monitorować ewentualne oznaki aktywności [TITAN-ów]{pl/ep-titans}. To z kolei napędziło plotki o innych, podobnych „jajach” potajemnie rozlokowanych przez Faktorów w pobliżu znanych miejsc powiązanych z TITAN-ami – choć nie potwierdzono ich istnienia. Inni z kolei twierdzą, że Jajo może być urządzeniem dalekiego zasięgu do monitorowania [Wrót Wulkanoidowych]{pl/ep-habitat-caldwell}.

Na razie jednak Konsorcjum utrzymuje wokół Jaja ochronę, a niedawno udaremniono próbę ataku ze strony ekstremistycznej grupy anty-Faktorowej.
