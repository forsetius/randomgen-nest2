---
template: page-full-width
title: Diaspora
subtitle: Eclipse Phase
headerImage: mid-diaspora-head.jpg
thumbnailImage: mid-diaspora-card.jpg
category: ep-intro
sort: 3
excerpt: Zagłada cywilizacji na Ziemi spowodowała rozproszenie transludzi na cały Układ Słoneczny a nawet poza niego
lead: |
  Po Upadku, transludzie rozpierzchli się po całym [Układzie Słonecznym](#). Znane ze Starego Globu państwa upadły, kiedy rządy pokazały, że nie są w stanie zapobiec katastrofie. Podobnie upadły stare ponadpaństwowe korporacje i organizacje.
tags:
  - rpg

---
Przetrwały [hiperkorporacje]{pl/ep-hiperkorporacja}. To byty znacznie mniejsze, ale zwinniejsze i bardziej agresywne od ponadnarodowych molochów korporacyjnych znanych z [Ziemi](#). Na Ziemi były tłamszone przez kolosy, uciekły zatem w Kosmos, gdzie mogły swobodnie rozwinąć skrzydła. Z jednej strony okopana politycznie i biznesowo konkurencja pozostała na Ziemi, z drugiej - tam też pozostali narodowi regulatorzy wymuszający stosowanie się do praw człowieka, pracownika itp.

To hiperkorporacje dysponujące infrastrukturą w przestrzeni kosmicznej, (przede wszystkim w [Wewnętrzu]{pl/ep-wewnetrze}) w największym stopniu wspomogła wysiłek ewakuacji i szybkiej rozbudowy [habitatów]{pl/ep-habitat}, które mogłyby pomieścić setki milionów istnień transludzkich. Część z tych istnień istniała tylko wirtualnie – jako uruchomione w wirtualu [infomorfy]{pl/ep-infomorf} albo wręcz jako pasywne kopie zapasowe poległych na Ziemi.

I tu pojawiła się szansa dla hiperkorpów: "dostarczymy wam [ciał]{pl/ep-morf}, rozbudujemy habitaty, żeby transludzie mieli gdzie egzystować, zapewnimy surowce… ale ktoś musi za to zapłacić". I płacą infomorfy, które pragną ciała, a także ci, którzy nabyli ciała ze wbudowanym [planowym zużyciem](https://pl.wikipedia.org/wiki/Planowane_postarzanie_produktu). Płacą pracą, czyli oddają się na [służbę](#) na określoną ilość lat.

Hiperkorpy dysponując niezbędną do życia milionów infrastrukturą, logistyką i zasobami stały się _de facto_ władcami całego Wewnętrznego Układu. Gdy sytuacja ustabilizowała się, wyłoniły się w nim trzy bloki polityczne: [Konsorcjum Planetarne]{pl/ep-konsorcjum-planetarne}, [Sojusz Wokółziemski]{pl/ep-sojusz-wokolziemski} i [Konstelacja Gwiazdy Zarannej]{pl/ep-konstelacja-gwiazdy-zarannej}, które kontrolują odpowiednio: [Marsa](#), orbitę Ziemi oraz [Wenus](#) oraz posiadają interesy na ciałach wewnątrz Pasa Asteroidów.

Z kolei w Zewnętrznym Układzie, gdzie odległości utrudniają komunikację i logistykę, osiedlali się przede wszystkim różnej maści anarchiści, wyrzutkowie, [izolacjoniści]{pl/ep-izolacjonisci} i eksperymentujący z alternatywnymi modelami socjologicznymi, ekonomicznymi i politycznymi aktywiści.

Między obiema częściami Układu powstał wirtualny mur ideologicznej wrogości: w Wewnętrznym dominowali transludzie pragnący głównie stabilizacji. Chcieli, żeby życie poza Ziemią, z której brutalnie ich wyrwano, nie różniło się zbytnio od znanego im ze Starego Globu. Nie chcieli szoku kulturowego, niepewności, strachu - i dlatego pozostali przy znanym sobie modelu: my, lud, oddajemy wam wolność - wy, władcy, zapewniacie nam egzystencję i poczucie bezpieczeństwa. Tylko tym razem nie było już państw narodowych - nowy ład zapewniły hiperkorporacje, które swoje rządy przykryły cienką warstwą fasadowej demokracji.

W Zewnętrznym Układzie zaś jest różnorodnie - choć mówiąc o Zewnętrzu myśli się przede wszystkim o [anarchistach](#), nie należy zapominać też o zamordystycznej [Juncie Jowiszowej]{pl/ep-republika-jowiszowa} - faszystowskiej dyktaturze wojskowej, która opanowała księżyce [Jowisza](#). W samym [Przymierzu Autonomistów]{pl/ep-przymierze-autonomistow} znajdziemy zaś fakcje tak zróżnicowane jak Anarchiści, [anarchokapitalistyczni](http://pl.wikipedia.org/wiki/Anarchokapitalizm) [Ekstropiści]{pl/ep-ekstropisci}, [Tytańczycy]{pl/ep-wspolnota-tytana} ze swoim państwem opiekuńczym na modłę skandynawską czy nomadyczne [Szumowiny]{pl/ep-karawaniarze}.