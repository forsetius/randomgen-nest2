---
template: page-full-width
title: Diaspora
subtitle: Eclipse Phase
#headerImage: eclipse-phase-intro-head.jpg
#thumbnailImage: eclipse-phase-intro-card.jpg
category: ep-intro
sort: 3
excerpt: Zagłada cywilizacji na Ziemi nie oznaczała końca człowieka. Transludzie rozpierzchli się po całym Układzie Słonecznym a nawet poza niego
lead: |
  lead
tags:
  - eclipse-phase

---
Po Upadku transludzie rozpierzchli się po całym [Układzie Słonecznym](Atlas.md). Znane ze Starego Globu państwa upadły, kiedy rządy pokazały, że nie są w stanie zapobiec katastrofie. Podobnie upadły stare ponadpaństwowe korporacje i organizacje.

Przetrwały [hiperkorporacje](../Encyklopedia/Frakcje/Hiperkorporacje.md). To byty znacznie mniejsze ale zwinniejsze i bardziej agresywne od ponadnarodowych molochów korporacyjnych znanych z [Ziemi](Ziemia.md) i na Ziemi były tłamszone przez kolosy. Uciekły zatem w Kosmos, gdzie mogły swobodnie rozwinąć skrzydła. Z jednej strony okopana politycznie i biznesowo konkurencja pozostała na Ziemi, z drugiej strony tam też pozostali narodowi regulatorzy wymuszający stosowanie się do praw człowieka, pracownika itp.

To hiperkorpy – dysponując infrastrukturą w przestrzeni kosmicznej (przede wszystkim w [Wewnętrznym Układzie](Atlas/Wewnetrze.md), do [Pasa Asteroidów](Pas-asteroid.md) – w największym stopniu wspomogła wysiłek ewakuacji i szybkiej rozbudowy [habitatów](../Encyklopedia/Habitat.md), które mogłyby pomieścić setki milionów istnień transludzkich. Część z tych istnień istniała tylko wirtualnie – jako uruchomione w wirtualu [infomorfy](Infomorf.md) albo wręcz jako pasywne kopie zapasowe poległych na Ziemi.

I tu pojawiła się szansa dla hiperkorpów: dostarczymy wam [ciał](../Encyklopedia/Morf.md), rozbudujemy habitaty, żeby transludzie mieli gdzie egzystować, zapewnimy surowce… ale ktoś musi za to zapłacić. I płacą infomorfy, które pragną ciała a także ci, którzy nabyli ciała z wbudowanym planowym zużyciem. Płacą pracą, czyli oddają się na [służbę](../Encyklopedia/Kontrakt-sluzebny.md) na określoną ilość lat. Czy jak to mówią w [Zewnętrznym Układzie](../Atlas//Zewnetrze.md): w niewolę.

Hiperkorpy dysponując niezbędną do życia milionów infrastrukturą, logistyką i zasobami stały się _de facto_ władcami całego Wewnętrznego Układu. Gdy sytuacja ustabilizowała się, wyłoniły się w nim trzy bloki polityczne: [Konsorcjum Planetarne](Konsorcjum-Planetarne.md), [Sojusz Wokółziemski](Sojusz-Wokolziemski.md) i [Konstelacja Jutrzenki](Konstelacja-Gwiazdy-Zarannej.md), które kontrolują odpowiednio: [Marsa](Mars.md), orbitę Ziemi oraz [Wenus](Wenus.md) oraz posiadają interesy na pozostałych ciałach wewnątrz Pasa Asteroidów.

Z kolei w Zewnętrznym Układzie, gdzie odległości utrudniają komunikację i logistykę, osiedlali się przede wszystkim różnej maści anarchiści, wyrzutkowie, [izolacjoniści](Izolacjonisci.md) i eksperymentujący z alternatywnymi modelami socjologicznymi, ekonomicznymi i politycznymi aktywiści.

Między obiema częściami Układu powstał wirtualny mur ideologicznej wrogości: w Wewnętrznym dominowali transludzie pragnący głównie stabilizacji. Chcieli, żeby życie poza Ziemią, z której brutalnie ich wyrwano, nie różniło się zbytnio od znanego im ze Starego Globu. Nie chcieli szoku kulturowego, niepewności, strachu - i dlatego pozostali przy znanym sobie modelu: my, lud, oddajemy wam wolność - wy, władcy, zapewniacie nam egzystencję i poczucie bezpieczeństwa. Tylko tym razem nie było już państw narodowych - nowy ład zapewniły hiperkorporacje, które swoje rządy przykryły cienką warstwą fasadowej demokracji.

W Zewnętrznym Układzie zaś jest różnorodnie - choć mówiąc o Zewnętrzu myśli się przede wszystkim o [anarchistach](Anarchisci.md), nie należy zapominać też o zamordystycznej [Juncie Jowiszowej](Republika-Jowiszowa.md) - faszystowskiej dyktaturze wojskowej, która opanowała księżyce [Jowisza](Jowisz.md). W samym [Przymierzu Autonomistów](Przymierze-Autonomistow.md) znajdziemy zaś fakcje tak zróżnicowane jak Anarchiści, [anarchokapitalistyczni](http://pl.wikipedia.org/wiki/Anarchokapitalizm) [Ekstropiści](Ekstropisci.md), [Tytańczycy](Wspolnota-Tytana.md) ze swoim państwem opiekuńczym na modłę skandynawską czy nomadyczne [Szumowiny](Szumowiny.md).