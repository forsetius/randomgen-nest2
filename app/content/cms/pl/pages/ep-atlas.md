---
template: page-full-width
title: Atlas świata 
excerpt: Przewodnik po miejscach zasiedlonych przez transludzkość - w Układzie Słonecznym i poza nim
headerImage: mid-ep-atlas-head.jpg
category: eclipse-phase
subcategory: main
subcategoryName: Atlas
sort: 3
lead: |
  Transludzkość zaludniła cały Układ Słoneczny oraz te miejsca poza nim, które są dostępne przez [Wrota Pandoriańskie](#)

slots:
  bottom:
    - type: pageGallery
      sources:
        - category: ep-atlas
---
Transludzkie [habitaty]{pl/ep-habitat} istnieją nawet wokół [Słońca]{pl/ep-atlas-slonce} i na spalonych nim [Wulkanoidach]{pl/ep-atlas-wulkanoidy}. Z drugiej strony, pojedyncze bazy dryfują daleko w Obłoku Oorta. Z trzeciej strony, na niektórych z wielu odkrytych lokacji pozasłonecznych, które dostępne są przez Wrota Pandoriańskie.

[Merkury]{pl/ep-atlas-merkury}, [Wenus]{pl/ep-atlas-wenus}, okolice [Ziemi]{pl/ep-atlas-ziemia-orbita} (wraz z Księżycem, zwanym powszechnie [Luną]{pl/ep-atlas-luna} bo zamieszkałych w Układzie Słonecznym księżyców jest dostatek) oraz [Mars]{pl/ep-atlas-mars} to domena społeczeństw wyrosłych na ideach kapitalistycznych. W szczególności Mars jest siedzibą [Konsorcjum Planetarnego]{pl/ep-konsorcjum-planetarne}, które zrzesza [hiperkorporacje]{pl/ep-hiperkorporacja} i ma mocno post-cyberpunkowy charakter. Wenusjańska [Konstelacja Gwiazdy Zarannej]{pl/ep-konstelacja-gwiazdy-zarannej} to z kolei przykład "kapitalizmu z ludzką twarzą", można powiedzieć: daleki, duchowy potomek Unii Europejskiej. [Sojusz Wokółziemski]{pl/ep-sojusz-wokolziemski}, skupiający habitaty z orbity Ziemi oraz Luny próbuje zachować _status quo ante_ i zachować styl życia sprzed Upadku, ale coraz bardziej zostaje w tyle za pozostałymi dwoma ustrojami [Wewnętrznego Układu Słonecznego]{pl/ep-wewnetrze}.

W [pasie asteroidów](#) mieszają się wpływy Wewnętrza i [Zewnętrza]{pl/ep-zewnetrze} Układu. Pełno tam baz górniczych, niezależnych ustrojów (najsławniejszym jest [Extropia]{pl/ep-ekstropisci} na asteroidzie [44 Nysa](#), gdzie panuje galopujący anarchokapitalizm), tajnych laboratoriów hiperkorpów itd.

Okolice [Jowisza](#) to siedziba [Republiki Jowiszowej]{pl/ep-republika-jowiszowa}, zwanej przez resztę Układu "Jowiszową Juntą" bo rządzi tam post-amerykańsko-chilijska junta wojskowa, egzekwująca [biokonserwatywny]{pl/ep-biokonserwatysci} reżim morfologiczno-technologiczny z gorliwością irańskich ajatollahów. Przy okazji: Junta wzięła pod swoje skrzydła [Stolicę Apostolską](#), która ewakuowała się z Ziemi w okolice Jowisza.

Trojańczycy Jowiszowi oraz dalsze rejony Zewnętrza Układu to domena różnej maści anarchistów. Na ich tle wyróżnia się [Wspólnota Tytana]{pl/ep-wspolnota-tytana} rządzona w systemie cyberdemokracji na modłę nordycką.
