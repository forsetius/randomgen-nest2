---
template: page-default
title: Vo Nguyen
excerpt: Habitat rewitalizatorów i biokonserwatystów na orbicie GEO
category: ep-atlas-ziemia-orbita
subcategory: habitaty
slots:
  aside:
    - type: static
      content: |
        ## Vo Nguyen
        - **Położenie**: orbita geostacjonarna [Ziemi]{pl/ep-atlas-ziemia-orbita}
        - **Typ**: [Cylinder O'Neilla]{pl/ep-cylinder-oneilla}
        - **Przynależność**: [Sojusz Wokółziemski]{pl/ep-sojusz-wokolziemski}
        - **Główne języki**: francuski, wietnamski
        - **Główne gałęzie przemysłu**: 
          - Badania
          - Odzysk
lead: |
  Ta stacja jest dobrze znanym bastionem ruchu [rewitalizatorów]{pl/ep-rewitalizatorzy}. Pod przywództwem **Tate’a Markessa**, rewitalizatorzy badają [Ziemię]{pl/ep-atlas-ziemia} i opracowują plany jej odzyskania. 
---
Niektórzy twierdzą, że Vo Nguyen służy również jako punkt startowy misji na planetę, choć sami rewitalizatorzy temu zaprzeczają. Habitat ten stanowi również centrum działań [biokonserwatywnych]{pl/ep-biokonserwatysci} wokół Ziemi – siedzibę ma tu kilka znanych grup biokonserwatystów. Znany demagog **Milder Ripon** jest czołową postacią organizującą i reprezentującą ten nurt.

To nagromadzenie ideologii prowadzi do licznych sporów. Choć większość biokonserwatystów popiera sprawę rewitalizatorów, nie wszyscy rewitalizatorzy są biokonserwatystami – w rzeczywistości większość z nich stanowczo się od tego nurtu odcina. Spory polityczne między rewitalizatorami reprezentującymi poglądy [nanoekologiczne]{pl/ep-nanoekolodzy} a biokonserwatystami niekiedy przeradzają się w akty przemocy fizycznej. Niektóre projekty badawcze prowadzone przez rewitalizatorów na Vo Nguyen, szczególnie te postulujące intensywne wykorzystanie nanotechnologii i neogenetycznych form życia w działaniach geo-inżynieryjnych, padły ofiarą sabotażu lub ataków bombowych – prawdopodobnie przeprowadzonych przez neoprymitywistów wspierających agendę biokonserwatystów.

Niektórzy obawiają się, że te ciągłe konflikty mogą doprowadzić do rozpadu ruchu rewitalizatorów.
