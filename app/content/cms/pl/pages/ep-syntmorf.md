---
template: page-default
title: Syntmorf
subtitle: Synthmorph
headerImage: mid-syntmorph-head.jpg
excerpt: W pełni robotyczne powłoki na Ego
category: ep-morf
subcategoryName: Syntmorfy

slots:
  bottom:
    - type: category
      category: ep-syntmorf
---
Morfy syntetyczne to powłoki w całości robotyczne. Przed [Upadkiem]{pl/ep-upadek} były najczęściej pilotowane przez [AI]{pl/ep-sztuczna-inteligencja} jednak po Upadku niedobory [biomorfów]{pl/ep-biomorf}, a także miejsca w dostosowanych do potrzeb biomorfów [habitatach]{pl/ep-habitat} spowodowały, że koniecznością stało się [przyodziewanie](#) [info-uchodźców]{pl/ep-info-uchodzcy} w morfy mechaniczne, najczęściej andro- lub gynoidy. Są one tańsze, szybsze w produkcji, szeroko dostępne i niewymagające udogodnień środowiskowych potrzebnych biomorfom.

Syntmorfy w wielu habitatach (w szczególności w [Wewnętrzu]{pl/ep-wewnetrze} są traktowane z pogardą - jako tania, gorsza alternatywa, z której korzystają tylko biedni i zdesperowani. Postawa taka wzięła się stąd, że po Upadku, gdy habitaty były po brzegi wypełnione info-uchodźcami, przestawiono produkcję na tanie, uproszczone modele, które szybko schodziły z taśmy bez szczególnej kontroli jakości. W takie [Blaszaki]{pl/ep-blaszak} masowo odziewano pragnących ciała uchodźców i wkrótce powstała cała nowa klasa społeczna - [szmelcen-proletariat]{pl/ep-szmelcen-proletariat}.

Niemniej jednak syntmorfy mają wiele zalet w porównaniu z biomorfami:

*   **brak funkcji biologicznych** - nie muszą oddychać, jeść, pić, defekować. Nie starzeją się i nie chorują - co nie znaczy, że się nie zużywają, jednak ich naprawy są prostsze.
*   **filtry bodźców** - syntmorfy mogą regulować intensywność symulowanych bodźców bólowych i czuciowych, aż do kompletnego ich wytłumienia. Stąd mimo, iż odczuwają gorąco, zimno i ból, może im to nie przeszkadzać. 
*   **odporność na szok elektryczny** - syntmorfy nie mają układu nerwowego jako takiego, a jego analog zbudowany jest z optoelektroniki, która jest dobrze chroniona przed interferencją. W związku z tym ataki taserami, EMP itp. są nieskuteczne, choć mogą zakłócić łączność bezprzewodową.
*   **odporność środowiskowa** - syntmorfy są budowane do pracy w szerokim spektrum środowisk, od zapylonego [Marsa]{pl/ep-atlas-mars} przez mroźnego [Tytana](#) po próżnię. Są odporne na temperatury i ciśnienia, które zabiłyby biomorfa - należy traktować je jakby miały [Tolerancję temperatury](#) i [Hermetyczny pancerz](#). Syntmorfy przeznaczone do bardziej ekstremalnych środowisk - jak korona [Słońca]{pl/ep-atlas-slonce}, [powierzchnia Wenus]{pl/ep-atlas-wenus-powierzchnia} czy podpowierzchniowe oceany księżyców [Zewnętrza]{pl/ep-zewnetrze} - mają dodatkowe adaptacje środowiskowe.
*   **wytrzymałość** - obudowa syntmorfów spełnia również funkcję ochronną i działa jak pancerz.