---
template: page-default
title: Eclipse Phase
langs:
  en: eclipse-phase
excerpt: Gra RPG hard-SF w klimatach konspiracji i grozy
headerImage: eclipse-phase-head.jpg
subcategoryName: Eclipse Phase
tags:
  - rpg
slots:
  bottom:
    - type: category
      category: eclipse-phase
      subcategory: main

  aside:
    - type: static
      content: |
        ## Linki
        Eclipse Phase jest dziełem [Posthuman Studios, LLC](https://posthumanstudios.com/)
        - [oficjalna strona o grze](https://eclipsephase.com)
        - [podręczniki do 1. edycji](https://robboyle.info/#eclipse-phase-pdfs)
        - [bogate zasoby fanowskie do 1. edycji](https://eclipsephase.com/ep1-resources/)
        
        ## Licencja
        Gra Eclipse Phase 1ed. jest oparta na licencji [Creative Commons BY-NC-SA 3.0](https://creativecommons.org/licenses/by-nc-sa/3.0/). Oznacza to między innymi, że można udostępniać (kopiować i rozpowszechniać) materiał gry oraz adaptować go (remiksować, przekształcać i budować na jego podstawie).

        ## Rzeczy niekanoniczne
        Świat Eclipse Phase jest bardzo bogaty, ale aż prosi się o dopełnienie rzeczami, których nie znajdziecie w podręcznikach. W tej wiki znajdziecie więc również moje dodatki - zapożyczenia z kompatybilnej literatury i systemów RPG hard SF. Do tego dochodzą pomysły, które jakoś nie znalazły ujścia w moich przygodach, ale żal mi je wyrzucić na śmietnik. Żeby jednak była jasność co do statusu materiału, owe dodatki są oznaczone tagiem [#niekanoniczne](/pages/pl/tag.html?tag=niekanoniczne).
    - type: category
      template: aside-cards
      category: eclipse-phase
      subcategory: more
      title: Chcesz wiedzieć więcej?
---

**Eclipse Phase** jest [systemem RPG](http://pl.wikipedia.org/wiki/Gra_fabularna), którego akcja osadzona jest w odległej o około 120 lat przyszłości, po zagładzie Ziemi spowodowanej buntem [TITAN-ów](#) - wojskowych sztucznych inteligencji*. Jest opisywana jako post-apokaliptyczna gra konspiracji i horroru, poruszająca kwestie [transhumanizmu](http://pl.wikipedia.org/wiki/Transhumanizm), ścierania się rozmaitych ideologii politycznych i ekonomicznych oraz przetrwania w obliczu zagrożeń godzących w istnienie rodzaju ludzkiego. Mamy tu więc ciągłe zagrożenie ze strony broni TITAN-ów, potworne wytwory infekcji biologicznych, cyfrowych i memetycznych, ale także zagrożenia, które stwarzają sobie sami ludzie. Mamy konspiracje, które walczą z tymi przerażającymi zagrożeniami... i ze sobą nawzajem. Są cyberpunkowe hiperkorporacje i społeczeństwa ale i zwaśnione z nimi sojusze nomadów i anarchistów różnej maści.

Jest to [twarda fantastyka naukowa](http://pl.wikipedia.org/wiki/Hard_science_fiction): nie ma statków szybszych niż światło, gwiżdżących w próżni laserów, obcych różniących się od Ziemian tylko głowami i tym podobnych elementów kosmicznych baśni zwanych dla niepoznaki SF. Jest wprawdzie psionika, ale to raczej choroba niż Moc z Gwiezdnych Wojen. Są Wrota Pandoriańskie ale daleko im do Gwiezdnych Wrót i same w sobie są śmiertelnym zagrożeniem.

Jest: pustka Układu Słonecznego i rozrzucone w nim [habitaty]{pl/ep-habitat} uratowanych z [Upadku]{pl/ep-upadek} transludzi. **Trans**ludzi, H+, ludzi ulepszonych biologicznie, cybernetycznie i nanotechnologicznie, ale niekoniecznie mentalnie. Wciąż zabiegają o uznanie i sławę, walczą o zasoby, idee i władzę i różnią się - różnią się bardziej niż kiedykolwiek w Dziejach. Kiedy bowiem nawet ciało staje się wymiennym narzędziem, jedynie szatą dla [świadomości](#), która jeszcze jest naszpikowana ulepszeniami biologicznymi, cyberwszczepami, nano-gniazdami itd., Transludzie zaczynają się od siebie różnić i morfologią i statusem materialnym. W końcu kiedy jedni zmieniają ciała jak rękawiczki, inni muszą zadowolić się tanimi szrotami lub wręcz są pozbawieni ciała. 

I walcząc ze sobą w tym małym grajdołku Układu Słonecznego nie wiedzą czy aby nie zbliża się do nich już kolejna katastrofa. Taka, która zakończy Dzieje _Homo Sapiens sapiens_ na zawsze.

