---
template: page-default
title: Shackle
headerImage: mid-ep-shackle-head.jpg
excerpt: Księżycowe miasto lodu i wody, centrum kultury indyjskiej, rezerwy strategiczne.
category: ep-atlas-luna
subcategory: powierzchnia
slots:
  aside:
    - type: static
      content: |
        ## Shackle
        - **Położenie**: krater [Shackleton](https://planetarynames.wr.usgs.gov/Feature/5450) ([Luna]{pl/ep-atlas-luna})
        - **Typ**: Habitat podpowierzchniowy
        - **Przynależność**: [Sojusz Wokółziemski]{pl/ep-sojusz-wokolziemski}
        - **Główne języki**: angielski, hindi
lead: |
  Shackle to drugie co do wielkości i zarazem najważniejsze miasto na [Lunie]{pl/ep-atlas-luna}. Powstało przy niewielkich, lecz kluczowych złożach lodu księżycowego znajdujących się w głębokich kraterach i płytkich jaskiniach w rejonie południowego bieguna. To właśnie Shackle jest źródłem całej wody na Lunie, a osada została założona, by wydobywać i przetwarzać ten lód. 
---
Obecnie inżynierowie środowiskowi zarządzający Shackle odpowiadają za gospodarkę lodem; większość złóż już wydobyto i umieszczono w szczelnie zamkniętych komorach. Poszukiwacze lodu nadal korzystają z różnorodnych metod geologicznych, by odnaleźć nowe złoża. Odkąd trzy lata temu mała firma poszukiwawcza odkryła nieznane wcześniej, średniej wielkości złoże, wiele osób ma nadzieję, że na Lunie zostały jeszcze znaczne ilości lodu do odkrycia. Większość dużych firm górniczych uważa jednak, że duże złoża się skończyły, i skupia się na ewentualnym uzupełnianiu zasobów wody poprzez sprowadzanie lodu z innych światów.

Choć Shackle zostało założone przede wszystkim przez konsorcjum [hiperkorpów]{pl/ep-hiperkorporacja}, istotny udział w jego powstaniu miały rząd indyjski i duże korporacje indyjskie. Dzięki temu Shackle pozostaje największym centrum kultury indyjskiej na Lunie – ponad 40% jego mieszkańców identyfikuje się kulturowo i religijnie jako Hindusi.

W przeciwieństwie do [Erato]{pl/ep-habitat-erato} i [Nowego Nectaru]{pl/ep-habitat-nectar}, Shackle nie jest zbudowane w jednej wielkiej grocie, lecz składa się z szeregu mniejszych jaskiń o średnicy od 200 do 600 metrów, połączonych siecią szerokich tuneli. Na końcu jednego z tuneli znajduje się zespół ośmiu ściśle chronionych, zamkniętych komór, które tworzą rezerwę lodową Luny. Te komory zawierają tyle wody, by pokryć straty recyrkulacyjne przez następne 35 lat, a także zapewnić zapasy na wypadek katastrofalnej utraty wody w którymkolwiek z miast Luny. Każde miasto posiada własne awaryjne rezerwy wody, ale rezerwa Shackle jest znacznie większa i wyjątkowo dobrze zabezpieczona. W razie kryzysu ten, kto przejąłby kontrolę nad zasobami wodnymi Shackle, mógłby narzucać warunki reszcie Księżyca.

Najbardziej charakterystyczną częścią Shackle jest **Nowe Varanasi**, zwane miastem świątyń, będące centrum kultury indyjskiej. Wykorzystując wodę z księżycowych złóż lodu, Nowe Varanasi powstało nad brzegami systemu wielkich kanałów. Główny kanał ma 500 metrów szerokości i imituje wielką indyjską rzekę, pełną ryb, delfinów rzecznych oraz bogatego życia zwierzęcego. Wzdłuż brzegów, wśród świątyń, sklepów i drogich rezydencji, znajduje się szereg dużych wysp zamieszkanych przez ptaki i drobne zwierzęta. Największa z tych wysp ma ćwierć kilometra szerokości i prawie dwa kilometry długości – żyje na niej nawet niewielkie stado indyjskich słoni. Stosunek do [syntmorfów]{pl/ep-syntmorf} w Shackle jest lepszy niż w większości Luny – niechęć przejawia się raczej w protekcjonalności niż w jawnej wrogości.
