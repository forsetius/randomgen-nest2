---
template: page-default
title: Kolonia klastrowa
headerImage: mid-cluster-colony-head.jpg
excerpt: Modułowe habitaty z zerową grawitacją
lead: |
  > Klastry? Ha, takie... latające wioski modułowe. Zero-g, trochę farm, trochę ludzi przywiązanych do kabli i planów terraformacji, których nigdy nie będzie. Dobre miejsce, jak lubisz życie w dryfie, ale nie licz na prywatność – wszyscy wszystko o sobie wiedzą, zanim cokolwiek powiesz.
category: ep-habitaty-kosmiczne
tags: 
  - rpg
---
Klastry to najpowszechniejsza forma habitatów mikrograwitacyjnych. Składają się z sieci kulistych lub prostokątnych modułów, wykonanych z lekkich materiałów i połączonych ze sobą za pomocą kanałów dryfowych.

Zazwyczaj moduły mieszkalne i biznesowe skupione są wokół głównych arterii dryfowych, natomiast moduły infrastrukturalne – takie jak farmy, źródła energii czy systemy recyklingu odpadów – rozmieszczone są na obrzeżach. W niektórych klastrach występują ograniczone strefy sztucznej grawitacji – najczęściej są to parki, przestrzenie publiczne lub wyspecjalizowane moduły, takie jak ośrodki [przyodziewania](#), ponieważ przechowywane [morfy]{pl/ep-morf} lepiej znoszą warunki grawitacyjne.

W większych klastrach główne kanały dryfowe mogą posiadać "szybkie pasy ruchu" – ciągłe taśmociągi z uchwytami, które przyspieszają przemieszczanie się osób.

Klastry najczęściej występują w środowiskach bogatych w lotne związki, takich jak grupy trojańskie oraz systemy pierścieniowe gazowych olbrzymów (szczególnie [Saturna](#)). Rzadko spotyka się je w systemie [Jowisza](#), ponieważ ochrona całej grupy oddzielnych modułów przed jego potężną magnetosferą jest skrajnie nieefektywna w porównaniu do ochrony jednej dużej stacji.

Kolonie klastrowe mogą liczyć od 50 do 250 000 mieszkańców.
