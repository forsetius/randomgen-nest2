---
template: page-3-cols
title: Egotransfer
subtitle: Egocasting
headerImage: mid-ep-egotransfer-head.jpg
excerpt: Podróż z prędkością światła i ryzykiem kradzieży tożsamości.
category: ep-ego

lead: |
  Pomimo że transludzkość osiągnęła status cywilizacji kosmicznej z placówkami rozsianymi po całym Układzie Słonecznym (i poza nim), wykorzystanie statków kosmicznych do podróży międzyplanetarnych jest zaskakująco ograniczone. Promy o różnych systemach napędu regularnie kursują między habitatami, powierzchniami planetarnymi i księżycami. Jednak w przypadku podróży dłuższych niż 1,5 miliona kilometrów — czyli dystansu, jaki pojazd z napędem fuzyjnym pokonuje w ciągu doby — większość ludzi dokonuje **egotransferu**.
---
Egotransfer to najbardziej zaawansowana technologia osobistego transportu, jaką dysponuje transludzkość, choć w rzeczywistości podróżuje tylko [ego]{pl/ep-ego}. Egotransfer łączy technologie uploadu i kwantowego farcastingu, umożliwiając przesyłanie kopii zapasowej na odległości międzyplanetarne.

Choć egotransfer odbywa się z prędkością światła, czas transmisji zależy znacząco od dystansu. Transfer w obrębie klastra lub systemu planetarnego zajmuje zazwyczaj kilka minut. Przesył z obszaru [Słońca]{pl/ep-atlas-slonce} do Pasa Kuipera trwa jednak od 40 do 70 godzin, a podróż przez cały Układ Słoneczny może zająć jeszcze więcej.

Po dotarciu do miejsca docelowego, ego może zostać zarchiwizowane, uruchomione jako [infomorf]{pl/ep-infomorf} lub [przyodziać]{pl/ep-przyodziewanie} się w [powłokę]{pl/ep-morf} jak przy zwykłym przyodziewaniu.

## Bezpieczeństwo egotransferu
Przesyłanie siebie przez przestrzeń międzyplanetarną to technologia dojrzała, zazwyczaj przebiegająca bezproblemowo. Ponieważ egotransfer wykorzystuje kwantowe farcastery, nie istnieje ryzyko zakłóceń radiowych, które mogłyby „ugotować” sygnał i spowodować utratę danych. Zazwyczaj cały proces obsługiwany jest przez usługę kopii zapasowych i przypadki naruszeń bezpieczeństwa należą do rzadkości.

Istnieje jednak kilka zagrożeń związanych z egotransferem. Najbardziej oczywiste polega na tym, że świadomość postaci trafia do miejsca docelowego w formie cyfrowej kopii zapasowej. Jeśli egokaster po drugiej stronie nie budzi zaufania, albo jeśli sieci są prywatnie kontrolowane przez odbiorcę, postać de facto oddaje się w ręce gospodarza. Większość hiperkorpów traktuje manipulowanie przesłanym ego jako poważne naruszenie etykiety, podczas gdy środowiska autonomistyczne uznałyby to za niewyobrażalnie opresyjne. Niestety, ekstremistyczne grupy polityczne i [organizacje przestępcze]{pl/ep-przestepczosc} kontrolujące egokastery działają według własnych reguł.

Bardziej subtelne zagrożenie stanowi możliwość włamania się przez hakerów do egokastera i jego przestrzeni wirtualnej w celu kradzieży [forka]{pl/ep-fork} postaci. Jest to niezwykle trudne do wykonania i niemal się nie zdarza podczas normalnego uploadu, ponieważ usługi tego typu są zabezpieczane z wręcz paranoidalną starannością. Nawet jeśli atak się powiedzie, zazwyczaj kończy się uzyskaniem jedynie niepełnego odłamka — czyli oparu — ponieważ intruz zostaje powstrzymany, zanim zdobędzie pełną kopię.

## Czarny egotransfer
Postacie, które chcą dokonać egotransferu poza wiedzą urzędników celnych lub imigracyjnych, muszą skorzystać z tzw. czarnego egotransferu — nielegalnych farcasterów obsługiwanych zwykle przez syndykaty przestępcze i inne grupy działające w ukryciu.
