---
template: page-default
title: Moduł pasażera
subtitle: Ghostrider module
headerImage: eclipse-phase-head.jpg
thumbnailImage: eclipse-phase-head.jpg
tags:
  - eclipse-phase
slots:
  aside:
    - type: static
      content: |
        ## Memy
        Biokonserwatyzm, Prymitywizm, Prawo naturalne
        #### Główne habitaty
        [Vo Nguyen](Vo+Nguyen) ([Orbita Ziemi](Ziemia.md))
---
**Biomorfy** to ciała biologiczne, w które może [przyodziać](./Encyklopedia/Przyodziewanie.md) się [Ego](Ego "Ego"). Niemal wszystkie są owocem zaawansowanej inżynierii genetycznej, dzięki czemu są zdrowsze i sprawniejsze niż niepoprawieni ludzie. Jednak na naprawianiu błędów natury się nie kończy - większość modeli ma różnorakie [Ulepszenia](./Encyklopedia/Ulepszenia.md), które w większości umożliwiają im przetrwanie w różnorodnych środowiskach, w jakich przyszło ludziom żyć po [Upadku](Upadek.md).

Trzeba zaznaczyć, że biomorfy, w które wcielają się transludzkie Ego nie musi być ludzkie. Dostępne są morfy bazowane na ośmiornicach, orkach, małpach itd. Wszystkie jednak są kompatybilne z ludzkim umysłem na tyle, że Ego transczłowieka może w nich operować, nawet jeśli wymaga to przyzwyczajenia się do posiadania 8 czy 10 odnóży.

Z drugiej strony mamy [Uplifty](./Encyklopedia/Uplift.md) - zwierzęta podniesione do rozumności ludzkiej. Ich Ego nie musi pozostawać w morfie odpowiednim do ich oryginalnego gatunku. I tak na przykład ośmiornica może przyodziać się w morfa zarówno oktomorfa, któregoś z morfów ludzkich jak i np. w jakiegoś morfświna.

Biomorfy to najdroższe z morfów. Jest to spowodowane ich czasem produkcji i jej kosztownością - na odchowanie biomorfa potrzeba kilku lat. Owszem, ciała są hodowane w zbiornikach przyspieszonego wzrostu, ale z powodu sposobu, w jaki rozwija się umysł transczłowieka nie można przyspieszyć go bardziej niż kilkukrotnie. Drugim powodem wysokiego kosztu biomorfów jest wysoki popyt - niemal każdy chciałby znów mieć biologiczne ciało, doznania oferowane przez syntetyki jednak nie mogą równać się tym autentycznym, generowanym przez ciało. Podaż za to jest niewielka, a do tego ciała biologiczne potrzebują właściwych warunków do życia: atmosfery, ciepłoty, wody, pożywienia, schronienia... Nie jest prosto (a zatem tanio) dostarczyć tego w kosmosie. To wszystko sprawia, że na biomorfa mogą pozwolić sobie tylko lepiej sytuowani.
