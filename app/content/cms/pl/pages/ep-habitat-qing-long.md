---
template: page-default
title: Qing Long
excerpt: Największy cylinder O’Neilla i centrum wpływów triad w Trojańczykach Marsjańskich
category: ep-atlas-wewnetrzne-asteroidy
subcategory: mars-trojans
slots:
  aside:
    - type: static
      content: |
        ## Qing Long
        - **Położenie**: punkt L5 [Mars]{pl/ep-atlas-mars}–[Słońce]{pl/ep-atlas-slonce}
        - **Typ**: [Cylinder O'Neilla]{pl/ep-cylinder-oneilla}
        - **Przynależność**: [Konsorcjum Planetarne]{pl/ep-konsorcjum-planetarne}/[Triady]{pl/ep-triady}
        - **Główne języki**: kantoński, koreański, mandaryński, wietnamski
lead: |
  Największy habitat w trojańczykach marsjańskich i zarazem największy [cylinder O'Neilla]{pl/ep-cylinder-oneilla} w całym Układzie Słonecznym, „Błękitny Smok” (Qing Long) liczy dwa miliony mieszkańców i cechuje się silnym wpływem kultury chińskiej, choć obecne są tu również liczne grupy wietnamskie, koreańskie i z innych krajów Azji Południowo-Wschodniej. 
---
Choć nominalnie stanowi część [Konsorcjum Planetarnego]{pl/ep-konsorcjum-planetarne} i przestrzega jego standardów, Qing Long i jego mieszkańcy byli już kilkukrotnie objęci sankcjami przez [Nadzór](#), między innymi ze względu na silną obecność grup przestępczych. Pomimo to, Qing Long jest siedzibą kilku znaczących [hiperkorporacji]{pl/ep-hiperkorporacja}, w tym **Hyundai Transport** — czołowego projektanta pojazdów osobistych używanych w habitatach całego systemu. Kilka korporacji [ekstropiańskich]{pl/ep-ekstropisci} również chętnie zawija do Qing Long w celach handlowych z hiperkorpami Konsorcjum.

Tajemnicą poliszynela jest, że Qing Long to bastion [triad]{pl/ep-triady}, a administracja stacji znajduje się mocno pod ich wpływem. Dominującą organizacją jest triada **14K**, która uważa tę stację za swoją główną siedzibę, choć działają tu również **Shui Fong** i **Gang Wielkiego Kręgu**. Na Qing Long napięcia między tymi grupami są wyciszone — współpracują w utrzymaniu habitatu jako optymalnego środowiska dla swojej działalności (choć poza stacją sytuacja może wyglądać zupełnie inaczej). Obecny Nadzorca stacji, **Jintao Suharto**, jest spokrewniony z jednym z liderów 14K, a **Pai Gow** (Double Hand), firma ochroniarska triady, odpowiada za kontrolę imigracyjną i zabezpieczanie kluczowej infrastruktury stacji.

Ze względu na działalność triad, Qing Long może się poszczycić jednymi z najlepszych rynków szarej i czarnej strefy w [wewnętrznym Układzie]{pl/ep-wewnetrze}. Kolonia słynie także z rozrywek o wątpliwej reputacji, takich jak hazard, prostytucja czy walki na pięści. Szczególnie znane jest jej „Koło Fortuny” — rząd olbrzymich kasyn ciągnący się wzdłuż wnętrza cylindra na jednym z jego końców. Wyróżniają się wśród nich potężne wieże Galaxy 888, będące symbolem wpływów grupy **Galaxy Entertainment Group** — kolejnej przykrywki dla triady 14K.