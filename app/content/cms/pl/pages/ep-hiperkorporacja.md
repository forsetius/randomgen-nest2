---
template: page-full-width
title: Hiperkorporacja
subtitle: Hypercorporation
excerpt: Następcy ponadnarodowych megakorporacji z Ziemi, trzymający władzę w Wewnętrznym Układzie Słonecznym
headerImage: mid-hypercorp-head.jpg
category: ep-encyklopedia
subcategoryName: Hiperkorpy
tags:
  - rpg
slots:
  bottom:
    - type: category
      category: ep-hiperkorporacja
---
Dla niektórych ekonomistów [Upadek]{pl/ep-upadek} oraz liczne wcześniejsze kryzysy na [Ziemi](#) były przykładem masowego wymierania – końcem epoki wielkich, ponadnarodowych megakorporacyjnych dinozaurów: finansowych gigantów opierających swoje monolityczne struktury na przestarzałych modelach gospodarczych i technologiach przemysłowych. Hiperkorpy są ich ewolucyjnymi następcami: zwinniejsze, szybsze, bardziej drapieżne i elastyczne, chętnie przyjmujące nowe technologie i nigdy niewahające się porzucić starych, jeśli nowe dają przewagę. To właśnie hiperkorpy napędzały ekspansję transludzkości w kosmos i to one wciąż przesuwają granice technologii, prowadząc transludzkość ku nowym horyzontom – zawsze z zyskiem jako nadrzędnym celem.

Większość hyperkorpów to zdecentralizowane, nieposiadające aktywów byty prawne. Pełna automatyzacja, zaawansowana robotyka, technologia morfów i maszyny obfitości pozwalają im obywać się bez masowego zatrudniania ludzi do pracy fizycznej czy produkcji. Zapotrzebowanie na pracę fizyczną ogranicza się głównie do budowy habitatów, terraformowania i górnictwa w głębokiej przestrzeni. [Infomorfy]{pl/ep-infomorf} i [AI]{pl/ep-sztuczna-inteligencja} są szeroko wykorzystywane (a trafniej – posiadane) jako operatorzy dronów czy wirtualni pracownicy, a wiele zadań administracyjnych realizowanych jest online – za pomocą rozszerzonej rzeczywistości, wirtualnych sieci prywatnych i węzłów symulprzestrzeni. Niektóre hiperkorpy są całkowicie „wirtualne”, bez fizycznych aktywów, gdzie każdy pracownik stanowi mobilne biuro. W przypadku kilku największych hiperkorpów cały personel składa się dosłownie z tuzina transludzi.

Choć część hiperkorpów jest duża i zdywersyfikowana, większość specjalizuje się w konkretnych dziedzinach lub usługach. Prowadzi to zarówno do złożonego systemu partnerstw służących rozwojowi, produkcji i dystrybucji produktów i usług, jak i do powszechnej praktyki zlecania usług specjalistycznych innym hiperkorpom. Wiele z nich wspólnie inwestuje zasoby i talenty w kooperacyjne inicjatywy badawcze, centra projektowe lub współdzielone habitaty.

Większość hyperkorpów kieruje się tradycyjnym kapitalistycznym podejściem, choć wiele z nich przyjęło alternatywne filozofie biznesowe i modele zarządzania. Mogą one obejmować podejmowanie decyzji na podstawie wewnętrznych prognoz trendów rynkowych, modeli konsensusu grupowego typu „groupthink” albo całkowite odejście od hierarchii zarządzającej na rzecz inicjatyw opartych na głosowaniach i ankietach wśród pracowników, które statystycznie dają lepsze wyniki.

Część to firmy anarchokapitalistyczne lub mutualistyczne, wywodzące się z enklaw ekstropistów. Te jednak często wykazują stronniczość w kontaktach handlowych z władzami Systemu Wewnętrznego.
