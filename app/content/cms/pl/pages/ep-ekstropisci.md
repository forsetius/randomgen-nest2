---
template: page-default
title: Ekstropiści
subtitle: Extropists
excerpt: Radykalni anarchokapitaliści
headerImage: leo-extropians-head.jpg
category: ep-ustroje

slots:
  aside:
    - type: static
      content: |
        ## Memy
        - [Anarchokapitalizm](http://pl.wikipedia.org/wiki/Anarchokapitalizm)
        - [Mutualizm](http://en.wikipedia.org/wiki/Mutualism_%28economic_theory%29)
        - Samo-własność
        ## Główne habitaty
        - [Extropia](#) ([44 Nysa](https://pl.wikipedia.org/wiki/(44)_Nysa), [Pas asteroidów](#))
---
Choć są raczej niewielkim odłamem Autonomistów, **Ekstropiści** są warci uwagi, ponieważ sytuują się pośrodku między ideologiami [Wewnętrznego]{pl/ep-wewnetrze} i [Zewnętrznego Układu]{pl/ep-zewnetrze}. Ekstropiści wierzą w wolny rynek, w którym nieobecny jest wiążący system prawny - wszystkie transakcje są oparte na kontraktach między zainteresowanymi stronami. W przeciwieństwie do anarchistów, dla Ekstropistów niezwykle ważna jest własność prywatna i osobiste bogactwo - ekstropiańskie korporacje aktywnie uczestniczą w ekonomii hiperkapitalistycznej. Wiele z tych korporacji to kooperatywy należące do ich pracowników, z radami pracowniczymi w biurach i wybieralnymi kongresami wykonującymi bieżący zarząd. To stawia Ekstropistów w ciekawym położeniu, w którym blisko współpracują zarówno z [hiperkorpami]{pl/ep-hiperkorporacja} jak i z [Autonomistami]{pl/ep-przymierze-autonomistow} ale ani jedni ani drudzy nie ufają im w pełni.

W społeczeństwie Ekstropistów prawo i bezpieczeństwo - jak wszystko inne - to zakontraktowane usługi. Wkraczając na teren ekstropiańskiego [habitatu]{pl/ep-habitat} kupujesz ubezpieczenie defensywne od lokalnego defensora (jak np. [Gorgon Defense Systems]{pl/ep-gorgon-defence-systems}, który utrzymuje automatyczne drony i wolnych strzelców w całej stacji i mogą przyjść ci z pomocą w razie zagrożenia. Podobnie, jedynym istniejącym tam prawem jest to, które uzgodni się między zainteresowanymi stronami. W razie zatargów obie strony wzywają uprzednio uzgodnionego judykatora by rozstrzygnąć sprawę. Niektóre kolonie ekstropiańskie używają [AGI](#) by ułatwić rozstrzyganie kwestii prawnych, przykładem jest np. [Nomic](#) na Extropii.
