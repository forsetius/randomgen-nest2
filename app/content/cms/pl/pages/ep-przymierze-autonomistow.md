---
template: page-default
title: Przymierze Autonomistów
subtitle: Autonomists Alliance
headerImage: mid-autonomists-alliance-head.jpg
category: ep-ustroje
tags:
  - rpg
---
[Zewnętrzny Układ Słoneczny]{pl/ep-zewnetrze} oferował ludziom, którym nie po drodze było z autorytarnymi, fasadowymi demokracjami [Wewnętrza]{pl/ep-wewnetrze} i [Republiki Jowiszowej](Republika+Jowiszowa "Biokonserwatywny, autorytarny reżim trzymający w żelaznym uścisku cały system Jowisza") szansę na zorganizowanie się w sposób drastycznie odmienny. Daleko poza zasięgiem rządów i [hiperkorpów]{pl/ep-hiperkorporacja}, to pogranicze zostało zaludnione politycznymi radykałami, społecznymi wyrzutkami, eksperymentatorami czy po prostu ludźmi, którzy chcieli, by zostawić ich w spokoju. Te pierwsze [habitaty]{pl/ep-habitat} przyciągnęły uwagę powstańców z [Ziemi](../Atlas/Wewnetrze/Ziemia.md), naukowców i techników, którym nie podobała się korporacyjna smycz, [służebnych](#) pracowników kosmicznych, którzy chcieli uciec od niewolniczych warunków ich kontraktu, a nawet kryminalistów uciekających przed hiperkorporacyjnym wymiarem sprawiedliwości lub ukaranych przez niego banicją. Ich szeregi powiększały się z każdym aktem niesprawiedliwości w Wewnętrzu, choć życie na obrzeżach było często surowe i zabójcze. Wprawdzie autonomiści doświadczali okazjonalnych aktów wrogości ze strony wojsk narodowych czy sił bezpieczeństwa hiperkorpów, ale koszt okiełznania tych radykałów i ekspatriantów był zbyt wielki, żeby im poważniej zaszkodzić. A do pewnego stopnia ich obecność była użyteczna dla ówczesnych władz - jako wentyl bezpieczeństwa.

Odkrycia związane z [nanofabrykacją](#) dały tym libertynom i outsiderom atut, którego potrzebowali by utrzymać swą autonomię w długim okresie. Gdy [maszyny obfitości](Maszyny+obfito%C5%9Bci) stały się szeroko osiągalne, każdy miał już środki by utrzymać się i obronić bez polegania na zewnętrznych czy wyższych władzach. Będąc już przedtem przedmurzem wolnej i otwartej kultury i domem aktywistów walczących z restrykcjami nakładanymi na idee, media i cyfrowe treści, Zewnętrze stało się również przystanią udostępniania szablonów do nanofabów i obchodzenia zabezpieczeń, które hiperkorpy umieszczały na swoim oprogramowaniu i cyfrowych dobrach.

Podczas [Upadku]{pl/ep-upadek} wiele [habitatów]{pl/ep-habitat} w Zewnętrzu otworzyło podwoje przed uciekinierami z [Ziemi](#). Jednak odległość i wysokie koszty [egotransferu](Egotransfer) ograniczały imigrację. Ograniczały ją zresztą jak mogły również rządy Wewnętrza, niechętne wysyłaniu potencjalnych rekrutów do ich ideologicznych przeciwników. Tym, co w ogóle skłaniało owe władze do zezwalania na migracje było jednak przepełnienie habitatów i niedobory zasobów Wewnętrza. Hiperkorpy upewniały się, że w podróż ruszą przede wszystkim jednostki najbardziej niezadowolone, przejawiające tendencje socjopatyczne i kryminalne.

Choć habitaty Zewnętrza reprezentowały pełne spektrum socjo-polityczne, wykształciły się cztery główne tendencje. Stacje i gromady wierne tym ideom związały się razem luźnym sojuszem autonomistów, paktem wzajemnej pomocy w razie kryzysów i zobowiązaniem do prezentowania wspólnego frontu przeciw reżimom Wewnętrza i Junty Jowiszowej. W sojuszu tym jest naprawdę niewiele formalnej struktury, istnieje on zasadniczo jako zespół wspólnych rezolucji uzgodnionych przez habitaty członkowskie i tworzonych ad-hoc, czasowych zespołów zadaniowych poświęconych rozwiązywaniu konkretnego problemu. Delegowani ambasadorowie działają jako negocjatorzy z zewnętrznymi władzami ale mają ograniczone uprawnienia i są pociągani do odpowiedzialności za swoje postępowanie.
