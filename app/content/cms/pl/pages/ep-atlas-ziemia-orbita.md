---
template: page-default
title: Orbita Ziemi
excerpt: Stacje orbitalne Ziemi i habitaty w punktach Lagrange’a przed Upadkiem.
headerImage: mid-torus-head.jpg
category: ep-atlas
subcategoryName: Orbita Ziemi
sort: 6

slots:
  aside:
    - type: static
      content: |
        ## Rodzaje orbit
        - **LEO**: Niska orbita okołoziemska (Low Earth Orbit). Od 150 do 2 000 km nad poziomem morza. Obecnie dolny zakres tej strefy to teren objęty ograniczeniami, chroniony przez kordon satelitów bojowych rozmieszczonych na wysokości 300–350km, które zestrzeliwują wszystko, co próbuje się przez nie przedostać w obie strony.
        - **MEO**: Średnia orbita okołoziemska (Medium Earth Orbit). Od 2 000 do 35 786 km nad poziomem morza.
        - **GEO**: Orbita geostacjonarna (Geosynchronous Orbit). 35 786 km nad poziomem morza i blisko równika, odpowiadająca okresowi obrotu Ziemi względem gwiazd. Obiekty na orbicie geostacjonarnej (bez nachylenia) wydają się z powierzchni pozostawać w stałym miejscu na niebie.
        - **HEO**: Wysoka orbita okołoziemska (High Earth Orbit). Powyżej 35 786 km nad poziomem morza.
        
    - type: category
      template: aside-cards
      title: Chcesz wiedzieć więcej?
      category: ep-atlas-ziemia-orbita
      subcategory: more

  bottom:
    - type: category
      category: ep-atlas-ziemia-orbita
      subcategory: habitaty
      title: Habitaty
      content: |
        Wokół Ziemi krąży nawet pięćset habitatów o bardzo zróżnicowanych rozmiarach i przeznaczeniu. Większość to ciasne, metalowe [puszki]{pl/ep-puszka} mieszczące najwyżej kilkanaście osób, ale istnieją też ogromne struktury, takie jak [bańki Cole’a]{pl/ep-banka-colea} czy [cylindry O’Neilla]{pl/ep-cylinder-oneilla}, zaprojektowane dla setek tysięcy mieszkańców. Między nimi znajdują się stacje o różnej wielkości, pełniące funkcje laboratoriów, fabryk, portów kosmicznych, hoteli, stacji handlowych oraz instalacji obronnych i komunikacyjnych.
      
lead: |
  Przed [Upadkiem]{pl/ep-upadek}, gdy [Ziemia]{pl/ep-atlas-ziemia} była jeszcze domem i centrum transludzkości, to właśnie stacje na orbicie okołoziemskiej odgrywały kluczową rolę. Ich bliskie położenie względem planety macierzystej zapewniało im ogromne znaczenie, nie wspominając o bezkonkurencyjnym dostępie do zasobów i personelu.   
---
Szczególne znaczenie miały [habitaty]{pl/ep-habitat} zlokalizowane w pięciu punktach Lagrange’a, gdzie siły grawitacyjne i odśrodkowe Ziemi oraz [Luny]{pl/ep-atlas-luna} „znoszą się nawzajem”, co pozwala im pozostawać w stałej pozycji względem obu ciał i obracać się wraz z nimi, bez potrzeby stałego korygowania położenia lub orientacji. Dosłownie tysiące satelitów, stacji, habitatów, fabryk i baz istniało w tych stałych punktach w przestrzeni, a większość z nich świetnie prosperowała. Kolejne powstawały także w punktach Lagrange’a na linii Ziemia–[Słońce]{pl/ep-atlas-slonce}. Razem stanowiły dla transludzkości bramę do reszty Układu Słonecznego.

Niestety, ich bliskość, bogactwo i znaczenie sprawiły, że te miejsca stały się oczywistym celem, gdy tylko [TITAN-i]{pl/ep-titans} się uaktywnili i rozpoczęli ataki. Wiele stacji bliskiej orbity ziemskiej zostało opanowanych podczas miesięcy walk, poddając się elektronicznym atakom TITAN-ów. Niektóre zostały opuszczone zanim mogły zostać zdobyte, a kilka nawet zniszczono, by nie wpadły w ręce wroga. Niemal wszystkie pozostałe zostały zalane uchodźcami i [info-uchodźcami]{pl/ep-info-uchodzcy}, co doprowadziło ich systemy podtrzymywania życia na skraj wytrzymałości. Niestety, część z tych stacji także została zniszczona, rozerwana przez wybuchające konflikty – zarówno pomiędzy zdesperowanymi uchodźcami i równie zdesperowanymi miejscowymi, jak i przez stare urazy narodowe czy ideologiczne, przyniesione z Ziemi. Ci, którzy mogli, uciekli dalej w głąb Układu Słonecznego, ale nie zawsze była to realna opcja.

Po Upadku, gdy TITAN-y zniknęły i opadł kurz, sytuacja zmieniła się diametralnie. Orbita okołoziemska przestała być kluczowym obszarem. Ziemia została opuszczona i objęta zakazem wstępu, więc stacje na orbicie znalazły się już nie u progu naszego świata, lecz na skraju przestrzeni transludzkości – obok martwej i opuszczonej planety. Warunki ekonomiczne natychmiast się pogorszyły. Otrzymywanie zaopatrzenia stało się znacznie trudniejsze, a transport do innych lokalizacji droższy. Bliskość Ziemi stała się wręcz wadą, bo habitaty te wciąż uznawano za strefę zagrożenia. [Hiperkorpy]{pl/ep-hiperkorporacja} przeniosły się gdzie indziej, a tysiące osób uciekło z regionu – czy to chcąc oddalić się od zagrożenia, czy też dlatego, że nie byli w stanie znieść widoku martwej Ziemi i szeptów jej horrorów. Niemal z dnia na dzień orbitale zmieniły się z prosperujących w biedne.

Nowa flotylla killsatów i dronów okrążających Ziemię – [kordon blokujący](#) – stworzyła kolejne wyzwania. Maszyny te bezlitośnie niszczyły wszystko, co zbliżyło się za bardzo, co narażało zarówno tych, którzy próbowali dostać się do stacji LEO, jak i same habitaty w tej strefie. Choć kilka stacji przeniesiono na wyższe orbity – za ogromną cenę – wiele innych trzeba było po prostu porzucić, bo były zbyt blisko blokady lub wręcz wewnątrz niej.

Zniszczenia spowodowane Upadkiem przyniosły także inne trudności. Tak wiele satelitów, stacji, statków i platform zostało uszkodzonych lub zniszczonych, że orbita Ziemi jest teraz zaśmiecona szczątkami. Manewrowanie statkami, zwłaszcza na LEO lub MEO, stało się ekstremalnie ryzykowne. Pozostałe stacje i habitaty musiały nieustannie czuwać, by uniknąć katastrofalnych kolizji z kosmicznymi śmieciami.

Na ocalałych stacjach, wśród wielu uchodźców bez pracy i pieniędzy, gwałtownie wzrosła przestępczość i przemoc. Bezrobocie było tak powszechne, że walka o nowe miejsca pracy bywała zacięta i śmiertelna. Jedzenia zaczynało brakować, gdy systemy ekologiczne nie nadążały za zapotrzebowaniem, a nanofabryki zostały przeciążone, skradzione lub ukryte. Dochodziło do katastrof, gdy systemy podtrzymywania życia zawodziły lub stawały się toksyczne. Przeludnienie i narastające animozje zamieniły wiele habitatów w beczki prochu, okresowo wybuchające zamieszkami i aktami przemocy. Korupcja osiągnęła niespotykany poziom, a wpływy gangów i organizacji przestępczych rosły.

Wszystkie te czynniki zdewastowały społeczność orbitalną, zamieniając ją z tętniącego życiem regionu w pustkowie wraków, ruin i nędznych schronień. Niegdyś błyszcząca perła luksusowych destynacji i prosperujących biznesów, orbity wokół Ziemi stały się teraz krainą śmieci, wyrzutków i walki o przetrwanie.

W ciągu minionej dekady sytuacja zaczęła się powoli poprawiać, lecz region pozostaje napiętnowany i zniszczony. Wraz ze wzrostem liczby hiperkorpów i osób zainteresowanych ponownym przejęciem Ziemi, zainteresowanie opuszczoną planetą i jej otoczeniem stopniowo odżywa. Orbitale zaczęto przywracać do użytku, znów pojawił się ruch i handel. Wielu uważa, że to jedynie wstęp do odzyskania samej Ziemi, ale nawet jeśli tak, jest to mile widziany krok dla tych, którzy nazywają ten region swoim domem.
