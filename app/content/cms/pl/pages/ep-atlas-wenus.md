---
template: page-default
title: Wenus
excerpt: Planeta podniebnych miast-aerostatów i piekła na powierzchni
headerImage: mid-aerostat-head.jpg
category: ep-atlas
subcategoryName: Wenus
sort: 4

slots:
  aside:
    - type: static
      content: |
        ## [Wenus](https://pl.wikipedia.org/wiki/Wenus)
        - **Rodzaj**: [planeta skalista](https://pl.wikipedia.org/wiki/Planeta_skalista)
        - **[Półoś wielka](https://pl.wikipedia.org/wiki/P%C3%B3%C5%82o%C5%9B_wielka)**: 0,723 [au](https://pl.wikipedia.org/wiki/Jednostka_astronomiczna)
        - **[Okres orbitalny](https://pl.wikipedia.org/wiki/Okres_orbitalny)**: 224,70 dni
        - **Średnica**: 12 104 km
        - **Okres obrotu**: 243,03 dni (wsteczny)
        - **Przyspieszenie grawitacyjne**: 
          - 0,907g (na powierzchni)
          - 0,892g (50km nad powierzchnią)
        - **Temperatura**: 737K (464°C)
        
    - type: category
      template: aside-cards
      title: Chcesz wiedzieć więcej?
      category: ep-atlas-wenus
      subcategory: more

  bottom:
    - type: category
      category: ep-atlas-wenus
      subcategory: aerostaty
      title: Aerostaty
      content: |
        Najbardziej niezwykłe habitaty Układu Słonecznego i ikoniczny widok na wenusjańskim niebie
    
    - type: category
      category: ep-atlas-wenus
      subcategory: orbitale
      title: Stacje orbitalne
      content: |
        Orbita Wenus to miejsce spotkania pomiędzy Konstelacją Gwiazdy Zarannej a Konsorcjum Planetarnym. Obecnie wokół Wenus mieszka 350 000 przedstawicieli transludzkości. Większość stacji orbitalnych należy do Konstelacji Gwiazdy Zarannej, jednak nieco ponad 100 000 mieszkańców wenusjańskiej orbity wciąż posiada obywatelstwo Konsorcjum Planetarnego.
      
lead: |
  Wenus to jednocześnie najbardziej obca i najbardziej podobna do [Ziemi]{pl/ep-atlas-ziemia} planeta [wewnętrznego systemu]{pl/ep-wewnetrze}. Jej grawitacja stanowi 90% ziemskiej – bliższa ziemskiej niż jakikolwiek inny zamieszkany świat. Na wysokości 52–58 kilometrów ciśnienie atmosferyczne i temperatura są również bardzo zbliżone do ziemskich, co czyni ten rejon Wenus znacznie bardziej przyjaznym niż jakiekolwiek miejsce na {Marsie]{pl/ep-atlas-mars} przed rozpoczęciem obecnego procesu terraformacji.
---
Dziś ponad 5 milionów mieszkańców żyje w 20 miastach unoszących się w atmosferze Wenus. Te miasta, znane jako [aerostaty]{pl/ep-aerostaty-wenus}, to duże i wygodne osiedla, utrzymywane w powietrzu przez powietrze wewnątrz ich struktur. Choć otaczająca je atmosfera z dwutlenku węgla jest niezdatna do oddychania, mieszkańcy aerostatów muszą jedynie założyć maskę tlenową lub wstrzymać oddech, by wyjść na zewnętrzny balkon i poczuć ciepłe wenusjańskie powietrze na twarzy.

Wenus obraca się wyjątkowo wolno – jej doba trwa 243 dni ziemskie, czyli nieco dłużej niż wenusjański rok. Jednak wiatry w górnych warstwach atmosfery okrążają planetę w cztery dni, i przez większość czasu aerostaty dryfują wraz z nimi. Zdatna do życia górna atmosfera Wenus stanowi uderzający kontrast wobec jej powierzchni, która jest najbardziej nieprzyjaznym miejscem w całym wewnętrznym systemie – nawet nasłoneczniona powierzchnia Merkurego jest znacznie bardziej przyjazna. Temperatury na powierzchni Wenus są porównywalne z dzienną temperaturą na Merkurym, ale ciśnienie panujące tam dorównuje temu z dna najgłębszych oceanów Ziemi.

Wenus to również najmłodszy z niepodległych światów w Układzie Słonecznym. Cztery lata temu referendum planetarne wyprowadziło Wenus z [Konsorcjum Planetarnego]{pl/ep-konsorcjum-planetarne}, a jego skutkiem było powstanie nowego rządu znanego jako [Konstelacja Gwiazdy Zarannej]{pl/ep-konstelacja-gwiazdy-zarannej}.

W ciągu zaledwie roku Wenus stała się najszybciej rozwijającą się gospodarką w wewnętrznym systemie. Obecnie trwa tam ambitny proces terraformacji, który zachowa gęstą atmosferę planety, ale wzbogaci górne warstwy atmosfery o parę wodną i tlen w stężeniach umożliwiających oddychanie. W ciągu mniej niż wieku Wenus stanie się egzotycznym światem, nad którym unosić się będzie wiele dziesiątek ogromnych aerostatów, w atmosferze, która stanie się domem dla rozwijającego się ekosystemu powietrznego.

Choć atmosfera ta pozostanie w większości złożona z dwutlenku węgla i trująca dla nieprzystosowanych biomorfów, przy odpowiednich augmentacjach [biomorfy]{pl/ep-biomorf} będą mogły oddychać nią równie łatwo jak powietrzem Ziemi.

# Kwestia grawitacji
Bezpośrednio po [Upadku]{pl/ep-upadek}, plany terraformowania Wenus cieszyły się ogromną popularnością — w dużej mierze dlatego, że Wenus jest tak podobna do Ziemi. To jedyna inna skalista planeta lub księżyc w Układzie Słonecznym, którego grawitacja jest chociaż zbliżona do ziemskiej. Jednak w ciągu kilku lat entuzjazm wobec życia na Wenus zaczął słabnąć, ponieważ zdecydowana większość ocalałych przedstawicieli transludzkości zaadaptowała się do życia na światach o znacznie niższej grawitacji.

Każdy, kto przylatuje na Wenus statkiem kosmicznym, musi przejść trudny okres adaptacji. Choć wszystkie współczesne [morfy]{pl/ep-morf} są projektowane tak, aby szybko dostosowywać się do wyższej lub niższej grawitacji, to nieświadome przyzwyczajenia związane z życiem w świecie, gdzie chodzenie odbywa się nieco inaczej, a przedmioty spadają znacznie szybciej niż dotąd, mogą sprawiać poważne problemy.

[Egotransfer](#) w wielu przypadkach tylko pogarsza ten proces. Choć przyodzianie się w morf w pełni przystosowany do wenusjańskiej grawitacji usuwa konieczność adaptacji fizycznej, problemy psychiczne związane z dostosowaniem się do grawitacji od 3 do 50 razy większej niż ta, do której było się przyzwyczajonym, mogą być głębokie.

Typowe błędy popełniane przez nowoprzybyłych to m.in.: upuszczanie przedmiotów podczas ich podnoszenia, zbyt powolna reakcja na coś wypadającego z dłoni, czy próby skakania dalej, niż pozwala na to wenusjańska grawitacja. Są to pomyłki na tyle częste, że stają się źródłem nieustannej uciechy dla Wenusjan, którzy regularnie mają do czynienia z przybyszami z innych światów.

Aby ułatwić adaptację, stacja orbitalna Gerlach jest dla wielu gości spoza Wenus pierwszym przystankiem — utrzymuje się tam grawitacja na poziomie połowy wenusjańskiej.

Chociaż Wenus to obecnie tętniący życiem świat o szybko rosnącej populacji, wielu odwiedzających, zwłaszcza z [Luny]{pl/ep-atlas-luna} i innych światów o niskiej grawitacji, regularnie narzeka na warunki grawitacyjne. Popularne są rozmowy o tym, jak wyższa grawitacja na Wenus utrudnia wszystko — od twórczego myślenia po seks, oraz jak życie na Wenus sprawia, że odwiedzający czują się niezgrabni. Z drugiej strony, Wenusjanie regularnie mówią o tym, jak słabi i niezdarni są przybysze z innych światów.
