---
template: page-default
title: Stocznia im. Korolowa
excerpt: Wielka stocznia, spory związkowe i robotyzacja na orbicie Luny.
category: ep-atlas-luna
subcategory: orbitale
slots:
  aside:
    - type: static
      content: |
        ## Stocznia im. Korolowa
        - _Położenie_: orbita [Luny]{pl/ep-atlas-luna}
        - _Typ_: [Klaster]{pl/ep-kolonia-klastrowa}
        - _Przynależność_: [Sojusz Wokółziemski]{pl/ep-sojusz-wokolziemski}
        - _Główny język_: rosyjski
lead: |
  Oficjalnie znana jako **Stocznia im. Korolowa**, ta duża stacja przez wszystkich na [Lunie]{pl/ep-atlas-luna} nazywana jest po prostu „Stocznią”. Stacja w stanie nieważkości należy do firmy [Starware]{pl/ep-starware} i jest drugą co do wielkości placówką budowy statków kosmicznych w Układzie Wewnętrznym, ustępując tylko większemu kompleksowi wokół [Marsa]{pl/ep-atlas-mars}. 
---
„Stocznia” zatrudnia 25 000 pracowników, z których 15 000 to [powłoki syntetyczne]{pl/ep-syntmorf}, a 7 000 spośród pozostałych pracuje w powłokach odpornych na próżnię, takich jak [novacrab]{pl/ep-novacrab}. Ponadto, na stacji znajduje się ponad trzykrotnie więcej botów sterowanych przez [AI]{pl/ep-sztuczna-inteligencja}, co czyni ją jednym z najbardziej zrobotyzowanych ośrodków produkcyjnych w całym Układzie Słonecznym. Większość „Stoczni” znajduje się w próżni lub w atmosferze obojętnego helu. Zastępowanie przez Starware pracowników-syntetyków AI-ami stało się przyczyną ciągłych sporów ze związkami zawodowymi budowniczych, kontrolowanymi głównie przez [odzianych]{pl/ep-przyodziewanie} morfy syntetyczne. 

Konflikt ten nasilił się, gdy Starware rozpoczęła budowę nowego, ogromnego modułu konstrukcyjnego dołączonego do „Stoczni”. Lunarne media opublikowały niedawno niepotwierdzone doniesienia, że Starware wydzierżawiła technologię od [Faktorów](#) i wkrótce rozpocznie w nowym module budowę statku relatywistycznego. Związek zawodowy budowniczych z Luny jest zdeterminowany, by odegrać znaczącą rolę w tym projekcie, co zapowiada możliwość strajku. Środki bezpieczeństwa są niezwykle zaostrzone – z obawy zarówno przed sabotażystami ze związków zawodowych, jak i szpiegami z [Omnicor]{pl/ep-omnicor}.
