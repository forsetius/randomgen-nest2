---
template: page-default
title: Zalążkowa sztuczna inteligencja
subtitle: Seed AI
excerpt: Sztuczna inteligencja zdolna samodoskonalić się bez ograniczeń
headerImage: mid-ep-seed-ai-head.jpg
category: ep-sztuczna-inteligencja

---
Ze względu na potencjał do nieograniczonego samo-udoskonalania, **Zalążkowe Sztuczne Inteligencje** mają zdolność do rozrastania się w niemal boskie cyfrowe istoty, dysponujące inteligencją daleko wykraczającą poza możliwości transludzi czy [ogólnych AI](#). Wymagają one olbrzymich i coraz większych mocy obliczeniowych - cały czas trwa w nich proces zwiększania ich złożoności na skutek ciągłej metamorfozy ich kodu.

Zalążkowe AI są zbyt złożone i obszerne, by dało się je skopiować do fizycznego [morfa]{pl/ep-morf}, nawet [syntetycznego]{pl/ep-syntmorf}. Nawet ich okrojone [forki]{pl/ep-fork} mają imponujące wymagania sprzętowe, więc są rzadko spotykane. W normalnych warunkach uruchomienie ZSI wymaga dedykowanego kompleksu serwerowego wyposażonego w wysokoprzepustowe połączenia przewodowe.

Jedyną znaną opinii publicznej zalążkową AI są niesławni [TITAN-i]{pl/ep-titans}, którzy są obarczani powszechnie odpowiedzialnością za [Upadek]{pl/ep-upadek}. Tak naprawdę, TITAN-i nie byli ani pierwszą ani pewnie nie będą ostatnią ZSI - jednak wyjaśnienie, dlaczego właśnie oni wydali wojnę transludzkości i co stało się z ewentualnymi innymi ZSI jest już domeną teorii spiskowych.

W tej chwili jednak w Układzie Słonecznym nie ma żadnych publicznie znanych ZSI. Krążą oczywiście plotki o uszkodzonych TITAN-ach pozostawionych na [Ziemi]{pl/ep-atlas-ziemia}, spekuluje się o ich aktywności pod chmurami [Wenus]{pl/ep-atlas-wenus} czy możliwości powstawania nowych zalążkowych AI ukrytych daleko w sekretnych sieciach na krańcach Układu Słonecznego.
\