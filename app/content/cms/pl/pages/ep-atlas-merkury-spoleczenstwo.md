---
template: page-default
title: Społeczeństwa Merkurego
headerImage: mid-ep-mercury-soc-head.jpg
category: ep-atlas-merkury
subcategory: more

lead: |
  Merkury jest mały i niegościnny. Jego populacja jest zbyt nieliczna, by mogła rozwinąć się niezależna kultura taka jak na Lunie, Marsie czy Wenus. Infrastrukturę planety tworzą głównie korporacyjne instalacje wydobywcze, elektrownie słoneczne i zakłady produkcji antymaterii. Tylko hyperkorpy dysponują zasobami i zasięgiem, które pozwalają uczynić ten odizolowany świat możliwym do zamieszkania.
---

Niewielu obywateli korporacyjnych uważa Merkurego za swój dom. Poza nielicznymi wyjątkami, korpoludzie dzielą się tu na dwie grupy: rekrutów, którzy czekają tylko, aż dostaną „podbitkę biletu” i przeniosą się na lepszą placówkę, oraz zesłańców, których wysłano na Merkurego jako formę niełaski.

Poza korporacyjnymi enklawami mieszkają prawdziwi obywatele Merkurego. Pogardliwie nazywani przez hyperkorpy "szczurami piaskowymi" a przez resztę świata "Pylarzami", zazwyczaj żyją w małych, blaszanych osadach – zakopanych pod powierzchnią lub przyczepionych do ścian kraterów, by chronić się przed najgorszym skwarem podczas długiego dnia. Wielu z nich przemierza powierzchnię planety w koczowniczych karawanach. 

Typowy Pylarz jest skrajnie niezależny. Większość z nich pragnęła uciec od korporacyjnych ograniczeń i powiązań – i była gotowa przybyć aż na Merkurego, by tę wolność odnaleźć. Ironicznie, te małe osady przetrwały tylko dzięki handlowi z sąsiadami. Kultura Merkurego przypomina nieudane małżeństwo: pełne uraz i współzależności.

Strażnikom [Zapory]{pl/ep-zapora} łatwo jest poruszać się po świecie hyperkorpów. Działają tu wszystkie znane dźwignie: chciwość, nienawiść, zazdrość, marketing bezpośredni. Ale jeśli potrzebujesz spróbować czegoś naprawdę szalonego, Pylarze to twój najlepszy trop.

