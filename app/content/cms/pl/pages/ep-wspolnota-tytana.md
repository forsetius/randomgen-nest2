---
template: page-default
title: Wspólnota Tytana
subtitle: Titanian Commonwealth
headerImage: eclipse-phase-head.jpg
#thumbnailImage: eclipse-phase-head.jpg
category: ep-ustroje
tags:
  - rpg
slots:
  aside:
    - type: static
      content: |
        ## Memy
        Technosocjalizm, Cyberdemokracja
        ## Główne habitaty
        Tytan (księżyc [Saturna](#))
---

[Tytan](http://pl.wikipedia.org/wiki/Tytan_%28ksi%C4%99%C5%BCyc%29) został zasiedlony pod koniec XXI wieku przez europejskie konsorcjum akademickie - był to jedyny przypadek kolonizacji dużego ciała niebieskiego w [Układzie Słonecznym]((#)), którego nie dokonały [hiperkorporacje]{pl/ep-hiperkorporacja}. Organizacja społeczna Tytana zakorzeniona jest w części w znanych z Ziemi [demokracjach typu skandynawskiego](http://en.wikipedia.org/wiki/Nordic_model) a w części na otwartej ekonomii. Z jednej strony obywatele Tytana odrzucają używanie waluty w życiu codziennym, uczestnicząc w [ekonomii reputacji](Nowa+ekonomia "Nowa ekonomia") wykorzystywanej w większości [Zewnętrznego Układu]{pl/ep-zewnetrze}. Z drugiej strony, po osiągnięciu dorosłości obywatele Tytana podpisują prawdziwą Umowę Społeczną. Część ich ekonomicznej produktywności jest przeliczana na "pieniądz społeczny", który jest przekazywany na różnorakie projekty naukowe i społeczne, takie jak: [nie-wrotowa eksploracja międzygwiezdna](Aubade), badania z zakresu fizyki, neuronauk, rozwoju inicjatyw wspierających zdrowie psychiczne, obrona, [publiczne usługi przyodziewania](Jeden+morf+dla+ka%C5%BCdego) i konstrukcja habitatów. Jednostką monetarną tego pieniądza społecznego jest tytańska korona (TIK), której kurs jest aktualnie powiązany z ceną terabajta [kubitów](komunikacja+spl%C4%85tana+kwantowo).

W odróżnieniu od socjalistycznych reżimów z Ziemi, nie ma tu monopoli państwowych czy centralnego planowania. Każdy zdolny zebrać wystarczającą ilość głosów w _[Pluralitet](Pluralitet)_ (tytańskiej cyberdemokracji) może założyć mikrokorporację i współzawodniczyć z innymi mikrokorporacjami o społeczne korony. Mikrokorpy są własnością Wspólnoty a ich zyski zagospodarowuje _Pluralitet_. Od mikrokorpów jako jednostek administracyjnych wymaga się przejrzystości a _Pluralitet_ głosuje nad ewentualnym przeniesieniem poczynionych przez nich odkryć oraz wypracowanych wzorów użytkowych i szablonów nanofabrykacyjnych do domeny _[open source](http://en.wikipedia.org/wiki/Open_source)_. Kwestiami administracyjnymi zajmują się dedykowane biurokratyczne [SI](SI) i [OSI](OSI) - "papierologia" ciągle istnieje, ale nie spowalnia już spraw... tak bardzo. Głównym motywatorem w tym systemie jest reputacja. Tytańczycy, którzy inwestują dużo czasu i/lub zasobów na danym polu zyskują nagrody w postaci reputacji, która ułatwia dostęp do zasobów i zaspokojenia potrzeb.
