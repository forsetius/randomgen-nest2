---
template: page-default
title: Słońce
excerpt: Centrum Układu Słonecznego i dom Solarian
headerImage: mid-sunward-head.jpg
category: ep-atlas
subcategoryName: Słońce
sort: 1

slots:
  aside:
    - type: static
      content: |
        ## Słońce
        - **Rodzaj**: [żółty karzeł](https://pl.wikipedia.org/wiki/%C5%BB%C3%B3%C5%82ty_karze%C5%82)
        - _Typ widmowy_: [G2 V](https://pl.wikipedia.org/wiki/Gwiazdy_typu_widmowego_G)
        - **Średnica**: 695 500 km
        
    - type: pageGallery
      template: aside-cards
      title: Chcesz wiedzieć więcej?
      sources:
        - category: ep-atlas-slonce
          subcategory: more

  bottom:
    - type: pageGallery
      sources:
        - category: ep-atlas-slonce
          subcategory: habitaty
      
lead: |
  Układ Słoneczny powstał miliardy lat temu w wyniku akrecji materii pozostałej po uformowaniu jego gwiazdy – Sol, czyli Słońca. Od tamtej pory wszystkie obiekty w promieniu dwóch lat świetlnych pozostają z nim związane grawitacyjnie, a ich przeszłość i teraźniejszość są ukształtowane przez relację z tym ciałem niebieskim. Słońce to jasna gwiazda typu G2 ciągu głównego – teoretycznie po gorącej stronie spektrum gwiazd zdolnych podtrzymać życie.
---
Przez większość swojej historii transludzkość zawdzięczała wzloty i upadki energii Słońca – najpierw tej zmagazynowanej w materiałach takich jak węglowodory, a później już bezpośrednio, poprzez konwertery słoneczne. 

Dziś Słońce pozostaje kluczowym źródłem energii, ale jego zewnętrzne obszary stały się również domem dla niektórych transludzi nazywanych Solarianami. Przystosowania niezbędne do zamieszkania tak blisko tej gwiazdy uczyniły z nich jedno z najbardziej osobliwych odgałęzień transludzkości.

## Habitaty

[Habitaty]{pl/ep-habitat} w koronie Słońca mierzą się z wyzwaniami bardziej ekstremalnymi niż gdziekolwiek indziej w Układzie. Jedynym sposobem, w jaki transludzkość może osłonić habitat przed ciepłem i promieniowaniem emitowanym przez gwiazdę typu G2, jest generowanie silnych pól elektromagnetycznych. Nawet wtedy zagrożenia związane z rozbłyskami słonecznymi i koronalnymi wyrzutami masy — potężnymi eksplozjami wyrzucającymi materię koronalną na dziesiątki tysięcy kilometrów w przestrzeń okołosłoneczną — sprawiają, że tylko obszary biegunowe Słońca nadają się do bezpiecznego umieszczania habitatów. W efekcie habitaty okołosłoneczne są niezwykle kosztowne w budowie i utrzymaniu, a dwie z trzech głównych stacji tego typu funkcjonują dzięki silnemu wsparciu ze strony odległych organizacji.

Zewnętrzne warstwy habitatów okołosłonecznych pokryte są tysiącami elektromagnetycznych dynam, zasilanych energią pochodzącą bezpośrednio ze Słońca. Te dynama generują potężne pola ochronne. Wewnątrz znajdują się pośrednie warstwy wypełnione ciekłą wodą, która wychwytuje cząstki zjonizowane. Roi się w niej od nanobotów, które zbierają te jony i wyrzucają je w przestrzeń. Woda musi być regularnie uzupełniana, z wykorzystaniem schwytanych asteroidów lodowych, które przywozi się w osłonach z silnym polem elektromagnetycznym.

Wewnątrz warstwy wodnej mieści się [habitat klastrowy]{pl/ep-kolonia-klastrowa}: zespół modułów osadzonych na szkielecie konstrukcyjnym o z grubsza sferycznym układzie.

Habitaty koronalne są łatwe do wykrycia z dużej odległości ze względu na [falę uderzeniową](# "zjawisko powstające, gdy silne pole magnetyczne habitatu przecina strumień wiatru słonecznego – podobnie jak dziób statku tworzy falę na wodzie. W jego następstwie powstaje również ogon plazmowy – smuga jonizowanej materii rozciągająca się w przeciwnym kierunku do ruchu habitatu lub strumienia cząstek, analogiczna do ogona komety.") poprzedzającą ich ruch oraz plazmowy ogon pozostawiany w wietrze słonecznym.
