---
template: page-default
title: Szmelcen-proletariat
subtitle: Clanking masses
headerImage: mid-clanking-masses-head.jpg
excerpt: Wirtualni uchodźcy z Ziemi pozbawieni wszelkich rzeczy materialnych - nawet ciał
category: ep-realia


---
Ponieważ tak wielu [info-uchodźców]{pl/ep-info-uchodzcy} zdobyło tanie [syntetyczne powłoki]{pl/ep-syntmorf} — zwłaszcza [Blaszaki]{pl/ep-blaszak} i [Synty]{pl/ep-synt} — i nie stać ich na nic lepszego, morfy syntetyczne zaczęto kojarzyć z ubóstwem w całym Układzie Słonecznym. Najniższa warstwa biedoty bywa często określana mianem „szmelcen-proletariatu” i stanowi jedną szóstą populacji transhumanistycznej. Większość z tych osób bardzo pragnie przyodziać się w morfa choć w części biologicznego, nawet jeśli miałby to być jedynie [Genfiks]{pl/ep-genfiks} lub choćby [pod-robotnik]{pl/ep-robotnik}.

Ich wszechobecność budzi dziś niesmak, zwłaszcza w elitarnych kręgach towarzyskich. Nawet ci, którzy dysponują drogimi, eleganckimi, zaprojektowanymi na zamówienie morfami syntetycznymi z najnowszymi ulepszeniami, uważani są za ekscentryków o kiepskim guście.

Piętno społeczne ciążące na morfach syntetycznych jest wzmacniane przez obawę, że w razie kolejnego ataku ze strony [TITAN-ów](#) ich robotyczne powłoki mogłyby zostać błyskawicznie przejęte i przekształcone w śmiercionośną armię kontrolowaną przez TITAN-ów. Doprowadziło to do sytuacji, w której niektóre habitaty posuwają się do aktywnej segregacji populacji morfów syntetycznych, uzasadniając to faktem, że takie powłoki mogą bez problemu funkcjonować w nieogrzewanych i niehermetyzowanych częściach habitatów.

Segregacja ta, wraz ze społecznym napiętnowaniem, doprowadziła jednak do powstania zalążków rodzącej się kultury morfów syntetycznych. Istnieje już wiele habitatów, w których wszyscy mieszkańcy są przyodziani w powłoki syntetyczne, a tradycyjne systemy podtrzymywania życia istnieją jedynie dla nielicznych odwiedzających w morfach biologicznych.
