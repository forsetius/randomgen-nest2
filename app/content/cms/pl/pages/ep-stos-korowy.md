---
template: page-default
title: Stos korowy
subtitle: Cortical stack
headerImage: eclipse-phase-head.jpg
thumbnailImage: eclipse-phase-head.jpg
category: ep-ulepszenia
tags:
  - rpg
---
Stos korowy to cyber-jednostka przechowująca dane w skorupie z syntetycznego diamentu. Jest niewielka (wielkości winogrona) i jest wszczepiana u podstawy czaszki, na styku rdzenia przedłużonego i kręgowego. Zawiera cyfrową kopię zapasową Ego, które rezyduje w tym morfie.

W części jest to gniazdo nanobotów monitorujących synapsy i architekturę mózgu, sygnalizując wszelkie zmiany i uaktualniając kopię zapasową w czasie rzeczywistym. Stos przechowuje tylko najbardziej aktualną kopię Ego, każda następna zastępuje poprzednią - w przypadku większości transludzi zrzut kopii następuje co sekundę, 86 400 razy na dobę. Stos kończy pracę w momencie śmierci morfa - gdy to nastąpi, może być odzyskany a Ego może być odtworzone z backupu. Stosy są bardzo wytrzymałe - często odzyskuje się je ze zmasakrowanych ciał i mimo to udaje się odzyskać działającą kopię Ego.

Dla bezpieczeństwa, stos korowy nie posiada dostępu bezprzewodowego - by dostać się do zarchiwizowanej kopii zapasowej należy chirurgicznie usunąć go z morfa. Stosy są specjalnie odizolowane od wszczepki sieciowej i innych implantów jako środek zapobiegawczy przeciw próbom zhakowania lub zewnętrznej manipulacji.

Pody i syntmorfy także mogą być wyposażone w stos korowy (choć zwykle boty pilotowane zdalnie bądź przez SI ich nie mają). Mimo iż morfy te i tak przechowują aktualny stan Ego w postaci cyfrowej w swoich cybermózgach to stos korowy oferuje dodatkowe bezpieczeństwo przez zapis dodatkowej kopii Ego w odpornym na uszkodzenia nośniku.

Osoby wysoko postawione, wykonujący niebezpieczne zawody, a nawet dobrze wyposażeni Izolacjoniści często wybierają dodatkowo sprzężony ze stosem [awaryjny teletransmiter](awaryjny+teletransmiter). Wysyła on okresowo (najczęściej co 48 godzin) backup ze stosu do zewnętrznego bunkra serwerowego. Ta opcja jest jednak droga i stać na nią wyłącznie bogatych.
