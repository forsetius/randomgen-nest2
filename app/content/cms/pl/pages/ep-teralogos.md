---
template: page-default
title: Teralogos
excerpt: Wiadomości, Wywiad, Memetyka
headerImage: mid-ep-teralogos-head.jpg
category: ep-hiperkorporacja
tags:
  - niekanoniczne
slots:
  aside:
    - type: static
      content: |
        ## Główna działalność
        - Wiadomości
        - Wywiad
        - Memetyka
        ## Główne habitaty
        - Thoroughsgood (Dione)
---
**Teralogos** to [Ekstropiańska]{pl/ep-ekstropisci} [korporacja]{pl/ep-hiperkorporacja} medialna, będąca odpowiedzią anarchokapitalistów na propagandę [Experii]{pl/ep-experia}. Powstała wkrótce po drugiej bitwie pod [Locusem](#) przekuwając zwycięstwo militarne [Autonomistów]{pl/ep-przymierze-autonomistow} w ofensywę memetyczną skierowaną przeciw rządowi dusz sprawowanemu przez [Konsorcjum Planetarne]{pl/ep-konsorcjum-planetarne} w [Wewnętrznym Systemie]{pl/ep-wewnetrze}. O ile jednak kampania ta w ograniczonym zakresie przedarła się do umysłów poddanych hiperkorpów, o tyle nie pochwyciła ich za serca. Widocznym jej efektem było na pewno wsparcie, jakie odczuli [Fremeni]{pl/ep-fremeni} z [Marsa]{pl/ep-atlas-mars} oraz nieliczni anarchiści i [Karawaniarze]{pl/ep-karawaniarze} z Wewnętrznego Systemu, co zachęciło ich do śmielszych protestów, prób infiltrowania szeregów pracowników hiperkorporacji i zakładania tam związków zawodowych. Jak do tej pory jednak działanie te są stanowczo tłumione przez Konsorcjum a nawet stały się powodem prześladowania Fremenów, odwetowych inwazji na habitaty [Izolacjonistów]{pl/ep-izolacjonisci} oraz ograniczania wolności obywatelskich mieszkańcom korporacyjnych [kopuł Marsa]{pl/ep-habitaty-marsa}.

Na pierwszy rzut oka nieco przychylniej na Teralogos patrzy [Konstelacja Gwiazdy Zarannej]{pl/ep-konstelacja-gwiazdy-zarannej}, ale część analityków jest zdania, że wenusjańskie [aerostaty]{pl/ep-aerostaty-wenus} wcale nie pałają miłością do ekstropiańskiego hiperkorpa, po prostu starają się go używać jako pionka w rywalizacji z Konsorcjum.

Zastanawiające jest natomiast dlaczego Teralogos - jako piewca wolności - dziwnie rzadko występuje w swej retoryce przeciw [Juncie Jowiszowej]{pl/ep-republika-jowiszowa}. Na pewno nie jest też rzecznikiem całego Przymierza Autonomistów - to właśnie ta hiperkorporacja lobbowała w imieniu Ekstropistów przeciw rezolucji potępiającej [kontrakty służebne]{pl/ep-sluzba}.