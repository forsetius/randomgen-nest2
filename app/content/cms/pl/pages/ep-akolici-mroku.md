---
template: page-default
title: Akolici Mroku
excerpt: Sekta czcząca kosmiczny intelekt złożony z ciemnej materii i ciemnej energii
#category: ep-religie
tags:
  - niekanoniczne
---
Sekta **Akolitów Mroku** oddaje cześć kosmicznej istocie zwanej po prostu Mrokiem. Jej guru, znany jako **Mędrzec Maicho** łącząc filozofię [New Age](http://pl.wikipedia.org/wiki/New_Age) z nowoczesną astrofizyką, doszedł do wniosku, że Wszechświat jaki znamy, możliwy jest tylko przy założeniu istnienia kierującego nim ultrapotężnego intelektu. Nie jest to jednak wszechpotężna istota antropomorficzna - Maicho twierdzi, że jest ona raczej złożona z [ciemnej materii](http://pl.wikipedia.org/wiki/Ciemna_materia) i [ciemnej energii](http://pl.wikipedia.org/wiki/Ciemna_energia) rozproszonej w przestrzeni międzygwiezdnej.

## Wierzenia

Sekta naucza, że Mrok nie może być zrozumiany wyłącznie przez dociekania naukowe ani wyłącznie metodami duchowymi - jedyna droga poznania Go wiedzie przez połączenie tych ścieżek. Celem, jaki stawiają przed sobą Akolici, jest osiągnięcie kosmicznej transcendencji przez zjednoczenie swojej świadomości z Mrokiem.

Według nich Mrok został zarówno stworzony przez, jak i stworzył [Wielki Wybuch](http://pl.wikipedia.org/wiki/Wielki_Wybuch). Szczególnie dużo uwagi poświęcają [czarnym dziurom](http://pl.wikipedia.org/wiki/Czarna_dziura), które uważają za bramy do wszechświatów niższego rzędu - niejako potomstwa Mroku. Akolici uważają, że badania nad czarnymi dziurami są kluczowe do poznania zarówno natury Mroku, jak i natury Wszechświata. Podkreślają, że ta święta wiedza mogłaby otworzyć przed nami dostęp do tych wszechświatów zależnych, być może nawet umożliwić ich zasiedlenie. Pozwoliłaby także wkroczyć transludzkości na wyższy poziom - na poziom cywilizacji żyjącej w harmonii z Kosmosem, umiejącej zarządzać nim na podobieństwo Mroku. Byłaby to pełna niewrażliwość na kosmiczne katastrofy, wrogich Obcych czy ewentualny wrogi powrót [TITANów]{pl/ep-titans}.