---
template: page-default
title: Zdolności psioniczne
headerImage: mid-ep-psi-head.jpg
excerpt: Psi to zdolność ego, nie ciała i asynkowie płacą za nią wysoką psychologiczną cenę.
category: ep-titans
lead: |
  Zdolność psi uznawana jest za wrodzoną cechę [ego]{pl/ep-ego}, a nie biologiczną czy genetyczną predyspozycję [powłoki]{pl/ep-morf}. Choć badacze psi nie rozumieją, jak to możliwe, by zdolność ta przenosiła się za pośrednictwem uploadów, kopii zapasowych i [egotransferów]{pl/ep-egotransfer}, wysuwano spekulacje, że wszystkie komponenty ego asynka są splątane na poziomie kwantowym lub że posiadają zdolność do samodzielnego splątania się lub utworzenia unikalnej konformacji jako całości, nawet po ich skopiowaniu, załadowaniu lub przesłaniu. Uważa się, że właśnie ten spekulowany proces splątania jest przyczyną zaburzeń adaptacyjnych, jakich doświadczają [asynkowie]{pl/ep-asynk} po przyodziewaniu nowej powłoki.
---

## Powłoki i psi
Asynkowie potrzebują biologicznego mózgu, aby korzystać ze swoich zdolności (mózgi zwierząt [upliftowanych]{pl/ep-uplift} również się liczą). Asynk, którego ego zostanie załadowane do [infomorfa]{pl/ep-infomorf} lub całkowicie [skomputeryzowanego mózgu]{pl/ep-cybermozg} [synthmorfa]{pl/ep-syntmorf}, nie ma dostępu do swoich zdolności tak długo, jak przebywa w takiej powłoce. Asynkowie przyodziani w powłoki typu [pod]{pl/ep-pod} mogą korzystać z psi, ale ich zdolności są ograniczone, ponieważ mózgi podów są tylko częściowo biologiczne. 

Umysły asynków mają dodatkowe trudności z adaptacją do nowych powłok. Przez 1 dzień po [przyodziewaniu]{pl/ep-przyodziewanie} postać cierpi z powodu jednego zaburzenia psychicznego. Zwykle są to zaburzenia lekkie, ale zdarzają się umiarkowane lub ciężkie. 

Asynkowie odczuwają irytację i traumę podczas długotrwałego przebywania w formie infomorfa, poda lub synthmorfa. Zjawisko to, znane jako **gorączka powłoki**, może powodować tymczasowe zaburzenia psychiczne i traumę ego, a nawet doprowadzić do trwałych schorzeń. Jeśli asynk zostanie zmagazynowany lub uwięziony jako aktywny infomorf (tj. nie w stanie wirtualnej stazy), może popaść w szaleństwo, jeśli nie zapewni mu się wsparcia psychicznego ze strony programu łagodzącego lub opiekuna.

## Wady psi
Zdolności psi wiążą się z kilkoma istotnymi wadami:

- Odmiana szczepu egzowirusa odpowiedzialna za zdolności psi przeprogramowuje mózg postaci. Niestety, skutkiem ubocznym tej zmiany jest zwiększona podatność na stres psychiczny. 
- Niestabilność psychiczna towarzysząca infekcji psi często wpływa destrukcyjnie na umysł postaci co objawia się zaburzeniem psychicznym. Zaburzenie to może być leczone za pomocą psychoterapii i psychochirurgii.
- Postacie z cechą Psi są bardziej podatne na infekcję innymi szczepami egzowirusa.
- W skrajnych przypadkach prób użycia zdolności psi, asynk może doznać tymczasowego ataku neurologicznego.
- Synthmorfy, boty i pojazdy nie mogą być celem psi, ponieważ nie posiadają biologicznych mózgów. Pody — ze swoimi częściowo biologicznymi mózgami — są mniej podatne. Infomorfy nigdy nie mogą być celem psi, ponieważ psi nie działa w obrębie [Splotu]{pl/ep-splot} ani w [symulacji]{pl/ep-vr}.
