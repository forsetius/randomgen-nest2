---
template: page-default
title: Solarianie
excerpt: Transludzie w morfach solarnych zamieszkujący koronę Słońca
category: ep-stronnictwa

slots:
  aside:
    - type: static
      content: |
        ## Główne habitaty
        - [Ukko Jylinä]{pl/ep-habitat-ukko-jylina} (orbita[Słońca]{pl/ep-atlas-slonce})
---
„Tubylcza” kultura Solarian z rezerwą odnosi się do habitatów, preferując koczowniczy styl życia, oparty na dryfowaniu i pływaniu w polu magnetycznym [Słońca]{pl/ep-atlas-slonce}, w [morfach]{pl/ep-morf} typu [surja](#), przystosowanych do warunków koronalnych. Z wyjątkiem niewielkiej liczby naukowców zajmujących się badaniami słonecznymi, ta populacja ma charakter wybitnie [proteuszowy](#), a dużą jej część stanowią [upliftowane]{pl/ep-uplift} umysły delfinów i wielorybów – ponieważ korona słoneczna to jedno z nielicznych środowisk w Układzie Słonecznym, które oferuje waleniom namiastkę ich pierwotnych fizycznych warunków życia i stylu bycia.

W rezultacie kultura Solarian jest silnie ukształtowana przez normy delfinów i wielorybów. Surje często tworzą stada, złożone z gęstej sieci silnych i złożonych relacji rodzinnych. Ich kultura jest znacznie bardziej swobodna niż typowe ludzkie zachowania i wykazuje niewielkie ukierunkowanie na cele. Kultura Solarian jest również wyjątkowo intymna – seksualność jest dzielona otwarcie i bez tabu. Sonar typowych delfinów pozwala im „widzieć” wszystko, co dzieje się wewnątrz ciał towarzyszy – stan zdrowia, nastrój, itd. Mówi się, że delfiny nie mają tajemnic – i podobnie jest z surjami.

Z powodu tej intymności i ogólnej separacji od kultury transludzkiej, Solarianie są czasem postrzegani jako zdystansowani i mało gościnni. W dużej mierze wynika to z kilku niefortunnych incydentów między Solarianami a [Celebrytami]{pl/ep-celebryci}, którzy wypoczywali w morfach typu surja – oraz ze zwykłego niezrozumienia odmiennych norm kulturowych. Choć Solarianie są zazwyczaj ciekawscy i towarzyscy, część z nich z pewnością przyjęła izolacjonistyczne nastawienie, traktując swój styl życia jako odwrócenie się plecami od stresów i problemów społeczeństwa transludzkiego.

Z powodu radykalnej natury środowiska, w którym żyją Solarianie, można spodziewać się kulturowego odpowiednika [radiacyjnej specjacji](https://pl.wikipedia.org/wiki/Specjacja_radiacyjna). Choć pozostają odgałęzieniem transludzkości, bez wątpienia stanowią własny [klad](https://pl.wikipedia.org/wiki/Klad), z odrębnymi celami i spojrzeniem na świat.

Niektóre frakcje społeczeństwa transludzkiego uważają to za niepokojące, postrzegając ten odmienny kierunek rozwoju Solarian jako narodziny obcej kultury w samym sercu Układu Słonecznego.
