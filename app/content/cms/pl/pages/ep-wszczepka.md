---
template: page-default
title: Wszczepka sieciowa
subtitle: Basic mesh inserts
headerImage: mid--head.jpg
excerpt: Podczaszkowy komputer z interfejsem bezprzewodowym i siecią czujników raportujących stan morfa
category: ep-ulepszenia


---
Jest to sieć implantów mózgowych, która jest niezbędnym wyposażeniem dla każdego, kto chce być podłączony i w pełni używać [Splotu]{pl/ep-splot}. Komponenty tego systemu to:

*   **Komputer czaszkowy**: służy on jako koncentrator dla Sieci Osobistej i jest miejscem, gdzie przechowywana i uruchamiana jest [Muza]{pl/ep-muza}. Ma wszystkie funkcje smartfona i PDA działając jako odtwarzacz mediów, przeglądarka [Splotu]{pl/ep-splot}, budzik, system pozycjonowania i mapowania, książka adresowa, suita biurowa, system przechowywania plików, wyszukiwarka, agent sieci społecznościowych i komunikator. Zarządza on [AR](#) (rzeczywistością rozszerzoną) użytkownika i może uruchamiać wszelkie programy, jakich zażąda użytkownik. Poza tym przetwarza dane [XP](#) (zapisu zmysłowego), umożliwiając użytkownikowi doświadczenie zapisanych wspomnień innych ludzi i udostępniania własnych w czasie rzeczywistym lub po zapisaniu. Domyślnie zainstalowane jest oprogramowanie do rozpoznawania twarzy i obrazów oraz szyfrujące.
*   **Przekaźnik radiowy**: ten przekaźnik łączy użytkownika ze Splotem i innymi urządzeniami radiowych sieci bezprzewodowych w zasięgu. Zasięg wynosi 20km w głębokiej przestrzeni kosmicznej i innych lokacjach o niskiej tłumienności, oddalonych od interferencji radiowych, 1km w zatłoczonych [habitatach]{pl/ep-habitat} z otwartymi przestrzeniami lub mniej w tunelach habitatów podpowierzchniowych.
*   **Sensory medyczne**: ta siatka implantów monitoruje stan medyczny użytkownika, w tym: tętno, oddychanie, ciśnienie krwi, temperaturę, aktywność mózgową i wiele więcej. Zaawansowany system diagnostyczny interpretuje te dane i ostrzega użytkownika w razie problemów i zagrożeń.
