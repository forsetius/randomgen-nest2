---
template: page-default
title: Odtwarzanie doświadczeń
subtitle: Experience playback
excerpt: Od przygód sensorycznych po obsesję – życie przez cudze zmysły.
category: ep-encyklopedia
lead: |
  **XP** (skrót od _Experience Playback_) to specjalistyczna forma mediów, składająca się z nagrań wrażeń sensorycznych jednej osoby. 
---
Niemal wszyscy mieszkańcy Układu Słonecznego prowadzą względnie spokojne i unikające ryzyka życie, dlatego z naturalnym entuzjazmem sięgają po możliwość przeżycia przygód takich jak wspinaczka na [Olympus Mons](https://planetarynames.wr.usgs.gov/Feature/4453), dzień w jednym z najbardziej luksusowych i egzotycznych prywatnych habitatów, misja poszukiwawcza na [Ziemi]{pl/ep-atlas-ziemia} czy wyprawa przez [Wrota](#). Istnieje także rozbudowany niszowy rynek XP o mniej przyjemnym charakterze, obejmujący nagrania przedstawiające brutalne lub niebezpieczne przestępstwa, a także relacje z prawdziwych wymian ognia między uzbrojonymi przestępcami a siłami porządkowymi — często kończące się śmiercią [morfa]{pl/ep-morf}, z którego punktu widzenia XP zostało zarejestrowane.

Głębokość takich doświadczeń zależy od tego, jak wiele z percepcji sensorycznej zostanie zachowane w danym klipie. Pełne XP zawiera trzy ścieżki: eksteroceptywną, interoceptywną oraz emocjonalną. Ścieżka eksteroceptywna obejmuje klasyczne zmysły przetwarzające bodźce zewnętrzne: wzrok, węch, słuch, dotyk i smak. Ścieżka interoceptywna rejestruje wrażenia pochodzące z wnętrza ciała, takie jak równowaga, poczucie ruchu, ból, głód, pragnienie oraz ogólna orientacja ciała w przestrzeni. Ścieżka emocjonalna odzwierciedla pełne spektrum emocji, jakie może odczuwać transludzki umysł.

Każdy, kto posiada [wszczepkę]{pl/ep-wszczepka}, może tworzyć własne XP, a dostęp do nich ma każdy wyposażony w [ecto]{#} lub własną wszczepkę. Sprzedaż szczególnie ekscytującego XP — na przykład nagrania z pierwszego spotkania z [Faktorami](#) — może przynieść spore zyski lub renomę. Większość XP zawiera zarówno zapis doznań zmysłowych, jak i powierzchownych myśli osoby nagrywającej. Wielu użytkowników interesuje wyłącznie część sensoryczna i uważa obecność cudzych emocji i myśli w swojej głowie za inwazyjną i niekomfortową, więc je filtrują. Jednak niektórzy zagorzali fani XP uważają, że pełen dostęp — wraz z zapisanymi myślami i emocjami — czyni doświadczenie bardziej immersyjnym i autentycznym.

Ze względu na biologiczne wymagania w zakresie neuroprzekaźników i układu hormonalnego, niezbędne do autentycznego przeżywania emocji, najbardziej ortodoksyjni miłośnicy XP uznają tylko te nagrania, które pochodzą z biomorfów, za prawdziwe i „pełnowartościowe” doświadczenia.

## Twórcy i odbiorcy
Znacząca mniejszość fanów XP zaczyna fascynować się jednym lub dwoma odważnymi osobami regularnie publikującymi swoje nagrania, znanymi jako **X-casterzy**. Śledzą wszystkie ich klipy, zarówno wrażenia, jak i towarzyszące im myśli. Niektórzy z tych fanów stają się bardziej zainteresowani samą osobą nagrywającą niż jej doświadczeniami i często zaczynają wierzyć, że mają z nią wyjątkową więź i głębokie zrozumienie — do tego stopnia, że utożsamiają się z nią, a nawet się zakochują. Dodatkowo, osoby, które wielokrotnie przeglądają XP pochodzące od jednej osoby, nierzadko zaczynają naśladować jej gesty, nawyki i sposób mówienia. Szczególnie popularni X-casterzy bywają zaniepokojeni, gdy widzą dziesiątki tysięcy ludzi powielających ich charakterystyczne manieryzmy.

Niektórzy szczególnie oddani fani — znani jako **X-ersi** (wymawiani jako _eksersi_) — modyfikują swoje powłoki, by upodobnić się do ulubionych X-casterów. Pewna grupa obsesyjnych Xersów próbuje nawet skontaktować się z nimi lub ich prześladować, mając nadzieję na to, że trafią do kolejnego nagrania XP. W większości habitatów i subkultur X-ersi postrzegani są jako osoby o wyjątkowo pustym i jałowym życiu. Hardcore’owi X-ersi uznawani są za ludzi niepewnych siebie, a nierzadko potencjalnie niestabilnych psychicznie.

