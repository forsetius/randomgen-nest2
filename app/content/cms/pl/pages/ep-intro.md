---
template: page-default
title: Wprowadzenie do świata 
headerImage: mid-ep-intro-head.jpg
category: eclipse-phase
subcategory: main
subcategoryName: Wprowadzenie
sort: 1
excerpt: Transludzka przyszłość po Upadku
lead: |
  Niepohamowany rozwój technologii, upadek cywilizacji i powstanie transludzkiej diaspory w Układzie Słonecznym

slots:
  bottom:
    - type: pageGallery
      sources:
        - category: ep-intro
---
Akcja gry **Eclipse Phase** rozgrywa się za jakieś 120 lat, po [wojnie]{pl/ep-upadek} ze zbuntowaną [Sztuczną Inteligencją](#), która zgładziła ponad 95% ludzkości. [Ziemia]{pl/ep-atlas-ziemia} leży w ruinie, większość cudów cywilizacji została zniszczona, państwa upadły. Niedobitki ludzi rozproszyły się po całym [Układzie Słonecznym]{pl/ep-diaspora}, a nawet poza niego.

Część ocalałych stara się wykuć nowy ład, eksperymentuje z nowymi [ustrojami politycznymi]{pl/ep-ustroje} i wprowadza w życie nowe [doktryny ekonomiczne]{pl/ep-ekonomia}. Część idzie tam, gdzie nie był jeszcze żaden człowiek, eksplorując rubieże Układu Słonecznego i [egzoplanet](#). W odludnych zakątkach Układu różne sekty pragną zrzucić ograniczenia człowieczeństwa i zostać [postludźmi](#). Reszta chce sobie ułożyć życie po staremu i po prostu przetrwać w niegościnnym kosmosie.

Kosmos zaś - choć już nie tak obcy jak za naszych czasów - stał się bardziej złowrogi. Pojawili się [Obcy](#), za [Wrotami czasoprzestrzennymi](#) czekają cuda, ale i śmiertelne pułapki, a w każdej chwili powrócić mogą maszyny, które sprowadziły na ludzkość zagładę. Zresztą w niektórych rejonach maszyny albo w ogóle nie odeszły, albo pozostały po nich niebezpieczne relikty, osierocona broń i technologia, na którą transludzkość nie jest gotowa.

Ale zewnętrzne niebezpieczeństwa to nie wszystkie zagrożenia czyhające na transludzkość po Upadku. Większość kryzysów stwarza bowiem ona sama dla siebie. [Korporacyjna]{pl/ep-hiperkorporacja} chciwość, opresyjne reżimy, niebezpieczne ideologie, bezwzględne [syndykaty zbrodni]{pl/ep-przestepczosc}... Do tego dochodzi zimna wojna między parapaństwami na [Marsie]{pl/ep-konsorcjum-planetarne}, [Wenus]{pl/ep-konstelacja-gwiazdy-zarannej}, [Jowiszu]{pl/ep-republika-jowiszowa}, [Tytanie]{pl/ep-wspolnota-tytana} oraz dziesiątkami mniejszych niezależnych bytów politycznych rozsianych głównie w [Zewnętrznym Układzie]{pl/ep-zewnetrze}. 

Tak, lista niebezpieczeństw jest długa. Na szczęście są organizacje, które walczą z tymi największymi, niosącymi egzystencjalne zagrożenie dla transludzkości. To przede wszystkim [Zapora]{pl/ep-zapora}, której agentami są postacie graczy ale również [Argonauci]{pl/ep-argonauci}, [Projekt Ozma]{pl/ep-projekt-ozma}, [Prometeusze]{pl/ep-prometeusze} i różne służby specjalne należące do największych państw Układu.

Jest 10 lat po hekatombie Upadku. Nastąpiła radiacja adaptacyjna gatunku ludzkiego. Czy jednak te zmiany i przystosowania do nowych warunków wystarczą, by transludzkość przetrwała, czy może wręcz doprowadzą do jej zagłady?
