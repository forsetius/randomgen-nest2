---
template: page-default
title: Argonauci
excerpt: Naukowcy propagujący odpowiedzialne używanie technologii, zwolennicy podejścia Open Source
subtitle: Argonauts
headerImage: mid-argonauts-head.jpg
category: ep-organizacje
tags:
  - rpg
slots:
  aside:
    - type: static
      content: |
        ## Memy
        Społeczeństwo Open Source, Wolność informacyjna, Odpowiedzialność społeczna, Technoprogresywizm
        ## Główne habitaty
        - Mitre (orbita [Luny](#), 
        - Markov ([Pas Kuipera](#)), 
        - Hooverman-Geischecker ([Słońce](#))
---
Grupa nazywająca się Argonautami jest publiczną organizacją propagującą społecznie odpowiedzialne używanie technologii. Grupa nawiązuje nazwą do Jazonów - [przed-Upadkowej]{pl/ep-upadek} grupy doradczej przy rządzie Stanów Zjednoczonych zajmującej się konsultacjami na temat postępu naukowego i technologicznego i związanych z nim niebezpieczeństw. Po Upadku to Argonauci przejęli od Jazonów pałeczkę i oferują usługi konsultingowe władzom politycznym i ekonomicznym w całym [Układzie Słonecznym](#), odmawiając jednocześnie uwikłania się w bieżącą politykę Układu.

Tuż Upadkiem drogi Argonautów i [hiperkorporacji]{pl/ep-hiperkorporacja} rozeszły się, co w wielu przypadkach oznaczało zawłaszczanie przez Argonautów korporacyjnych danych i zasobów. Jednak później, w trakcie Upadku ich kompetencje i wsparcie, jakiego udzielali wszystkim potrzebującym w walce z [TITAN-ami](#) przywróciło im respekt i poważanie wśród decydentów.

Argonauci są gorącymi orędownikami ruchu [Open Source](https://pl.wikipedia.org/wiki/Otwarte_oprogramowanie), propagującymi otwarty dostęp do technologii i informacji. Ich zdaniem, zapewnienie równego dostępu do wiedzy i osiągnięć transludzkości będzie sprzyjać jej wzrostowi i bezpieczeństwu, zwiększając jej przygotowanie na przyszłe zagrożenia i wyzwania. Dlatego Argonauci zwykle nalegają, by zapłata za ich usługi przyjmowała formę opublikowania w publicznym [Splocie]{pl/ep-splot} jakiejś skądinąd niedostępnej informacji: tajemnic handlowych hiperkorpów, danych badawczych, szablonów do [nanofabów](#), ukrytych przed-Upadkowych archiwów itd. W celu przechowywania tego rodzaju udostępnionych informacji Argonauci utrzymują liczne otwarte bazy danych i archiwa.

Choć to otwarta organizacja, chodzą plotki, że Argonauci poza częścią otwartą i widoczną publicznie, mają też tajny wewnętrzny krąg, któremu podlegają szeregowi członkowie. Teorię tą podsyca istnienie [Medean](#) - konspiracyjnego, paramilitarnego skrzydła tej organizacji. Ich funkcją jest ochrona wysokiej rangi Argonautów i zasobów grupy.
