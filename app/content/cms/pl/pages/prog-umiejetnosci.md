---
template: page-default
title: Moje umiejętności
headerImage: mid-moje-umiejetnosci-head.jpg
tags:
  - o-mnie
lead: |
  Programować zacząłem... jakoś w 1988. Najpierw na [Spectrum+](https://pl.wikipedia.org/wiki/ZX_Spectrum#ZX_Spectrum+_(1984)) i szkolnych [Elwro 800 Junior](https://pl.wikipedia.org/wiki/Elwro_800_Junior), potem uprosiłem rodziców i kupili mi [Atari 65XE](https://pl.wikipedia.org/wiki/Rodzina_8-bitowych_Atari#Seria_XE). Magnetofonu już mi nie kupili, żebym nie grał w gierki, tylko nauczył się czegoś pożytecznego na tym komputerze. No to się nauczyłem programować w Atari Basic.
  
---
Fast forward, 9 pracodawców i paru zleceniodawców później jestem programistą backendowym aplikacji internetowych. Jeszcze do niedawna robiłem głównie w PHP, najczęściej z Symfony, teraz zdecydowanie bardziej interesuje mnie Node.js pisany w TypeScripcie. 

Dlaczego Node? Filozofia życiowa - nie lubię marnotrawstwa. W PHP czas życia aplikacji jest ściśle związany z cyklem życia requestu - tak w skrócie: żądanie wpada na serwer, ten przekazuje je do modułu PHP, przez router, kontroler, jakieś usługi itd. jest konstruowana odpowiedź, kontroler odpowiada... i koniec, cała misterna architektura obiektów idzie w kosz. Oczywiście, są jakieś cache, które przyspieszają proces, ale wciąż - dla mnie to marnotrawstwo. Tymczasem w Node.js robisz sobie serwer aplikacji, który przyjmuje żądania, przetwarza je i odpowiada... po czym pracuje dalej. Głównie na przygotowanych na starcie aplikacji kontrolerach i serwisach. I tak, też może przecież używać cache.

Oczywiście PHP, Symfony, Node, TypeScript, Nest.js to nie wszystko. Jako programiści nie pracujemy w silosach i jakieś doświadczenie z pokrewnych dziedzin trzeba mieć - choćby żeby wiedzieć o czym mówią frontendowcy czy devopsi a najczęściej, żeby móc samemu rozwiązać pewne problemy, nie czekając na pomoc innych członków zespołu. Znajomość obchodzenia się z Dockerem to obecnie must have, ale potrafię również zdockeryzować aplikację. MySQL, PostgreSQL - nie ma problemu, miałem też doświadczenie z MSSQL. Z pisaniem zapytań SQL oczywiście również :)
