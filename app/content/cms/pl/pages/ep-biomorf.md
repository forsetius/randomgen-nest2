---
template: page-default
title: Biomorf
subtitle: Biomorph
headerImage: eclipse-phase-head.jpg
thumbnailImage: eclipse-phase-head.jpg
excerpt: Ciała biologiczne
category: ep-morf
subcategoryName: Biomorfy
tags:
  - rpg
slots:
  bottom:
    - type: category
      category: ep-biomorf
---
**Biomorfy** to ciała biologiczne, w które może [przyodziać](#) się [Ego](#). Niemal wszystkie są owocem zaawansowanej inżynierii genetycznej, dzięki czemu są zdrowsze i sprawniejsze niż niepoprawieni ludzie. Jednak na naprawianiu błędów natury się nie kończy - większość modeli ma różnorakie [Ulepszenia]{pl/ep-ulepszenia}, które w większości umożliwiają im przetrwanie w różnorodnych środowiskach, w jakich przyszło ludziom żyć po [Upadku]{pl/ep-upadek}.

Trzeba zaznaczyć, że biomorfy, w które wcielają się transludzkie Ego nie musi być ludzkie. Dostępne są morfy bazowane na ośmiornicach, orkach, małpach itd. Wszystkie jednak są kompatybilne z ludzkim umysłem na tyle, że Ego transczłowieka może w nich operować, nawet jeśli czasem wymaga to przyzwyczajenia się do posiadania 8 czy 10 odnóży.

Z drugiej strony mamy [Uplifty]{pl/ep-uplift} - zwierzęta podniesione do rozumności ludzkiej. Ich Ego nie musi pozostawać w morfie odpowiednim do ich oryginalnego gatunku. I tak na przykład ośmiornica może przyodziać się w morfa zarówno [oktomorfa]{pl/ep-oktomorf}, któregoś z morfów ludzkich jak i np. w jakiegoś [morfświna](#).

Biomorfy to najdroższe z morfów. Jest to spowodowane długim czasem ich produkcji i jej kosztownością - na odchowanie biomorfa potrzeba co najmniej 1,5 roku. Owszem, ciała są hodowane w zbiornikach przyspieszonego wzrostu, ale z powodu sposobu, w jaki rozwija się umysł transczłowieka, produkcji nie można przyspieszyć bardziej niż kilkukrotnie. Drugim powodem wysokiego kosztu biomorfów jest wysoki popyt na nie - w końcu niemal każdy chciałby znów mieć biologiczne ciało. Podaż za to jest niewielka, a do tego ciała biologiczne potrzebują właściwych warunków do życia: atmosfery, ciepłoty, wody, pożywienia, schronienia... Nie jest prosto (a zatem tanio) dostarczyć tego w kosmosie. To wszystko sprawia, że na biomorfa mogą pozwolić sobie tylko lepiej sytuowani.
