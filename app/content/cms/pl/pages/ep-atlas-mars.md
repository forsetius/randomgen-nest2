---
template: page-default
title: Mars
excerpt: Nowe centrum transludzkości, gigantyczna populacja, terraformowanie, kolonie, kontrasty i Barsoomianie.
headerImage: mid-ep-mars-head.jpg
category: ep-atlas
subcategoryName: Mars
sort: 8

slots:
  aside:
    - type: static
      content: |
        ## [Mars](https://pl.wikipedia.org/wiki/Mars)
        - **Rodzaj**: [planeta skalista](https://pl.wikipedia.org/wiki/Planeta_skalista)
        - **[Półoś wielka](https://pl.wikipedia.org/wiki/P%C3%B3%C5%82o%C5%9B_wielka)**: 1,524 [au](https://pl.wikipedia.org/wiki/Jednostka_astronomiczna)
        - **[Okres orbitalny](https://pl.wikipedia.org/wiki/Okres_orbitalny)**: 686,98 dni
        - **Średnica**: 6 779 km
        - **Okres obrotu**: 24h 37m
        - **Przyspieszenie grawitacyjne**: 0,379g
        - **Temperatura**: 183K (-90°C) - 298K (25°C)
        
    - type: category
      template: aside-cards
      title: Chcesz wiedzieć więcej?
      category: ep-atlas-mars
      subcategory: more

  bottom:
    - type: category
      category: ep-atlas-mars
      subcategory: habitaty
      title: Habitaty
      
lead: |
  [Ziemia]{pl/ep-atlas-ziemia} była kolebką cywilizacji transludzkiej, ale Mars, z populacją 200 milionów, jest dziś jej sercem. Gdy ludzkość rozpoczęła swoją diasporę w przestrzeń kosmiczną, [Luna]{pl/ep-atlas-luna} była pierwszym przystankiem. Mimo że Luna ma dziś pokaźną populację, to właśnie Mars był pierwszym światem, na którym ludzie mogli przetrwać w pełni opierając się na lokalnych zasobach. 
---
W pierwszych dekadach osadnictwa marsjańscy pionierzy żyli w ciasnych modułach mieszkalnych, wydobywali metan z lokalnej atmosfery na paliwo rakietowe i wodę z wiecznej zmarzliny, uprawiali rośliny w nadmuchiwanych szklarniach, a z czasem zaczęli produkować wystarczająco dużo gazów cieplarnianych, by ogrzać klimat planety do poziomu, w którym transludzie mogli chodzić po powierzchni bez ochronnych kombinezonów — wystarczały im maski tlenowe.

Druga faza wielkiego projektu terraformowania Marsa — uprawa roślin i mikroorganizmów zaprojektowanych do szybkiego przekształcania atmosferycznego dwutlenku węgla w tlen — była już w toku w chwili [Upadku]{pl/ep-upadek}. Pas orbitalnych luster pomaga dogrzewać planetę, skupiając światło słoneczne. Rozprzestrzenianie się roślinności to projekt rozpisany na stulecia, zanim atmosfera stanie się w pełni zdatna do oddychania, ale niemal nieśmiertelni Marsjanie potrafią czekać — nowy świat jest tego wart. Badania nad nowymi gatunkami roślin i mikroorganizmów, zdolnymi przyspieszyć uwalnianie tlenu i azotu do atmosfery, stanowią dziś jeden z głównych filarów marsjańskiej gospodarki.

Tymczasem Czerwona Planeta to miejsce zaskakujących kontrastów — od surowego piękna górskich pasm i pustyń wysokiego lądu po powoli zieleniejące niziny równikowego systemu kanionów [Valles Marineris](#). W tych nizinach poziom tlenu powoli rośnie, a płynna woda pojawiła się w kanałach, które były suche od miliardów lat. Mars to popularny cel podróży dla mieszkańców całego Układu. Wielu Marsjan dorabia się fortun na prowadzeniu luksusowych hoteli, wycieczkach po miejscach historycznych oraz ekspedycjach w dzikie góry i pustkowia nieujarzmionego marsjańskiego pogranicza.

Obecnie na Marsie znajduje się pięć ogromnych, kopułowych miast, głównie w regionach równikowych, a także liczne mniejsze osady. Osiedla te połączone są drogami naziemnymi, siecią niemal naddźwiękowych pociągów magnetycznych oraz portami powietrzno-kosmicznymi, z których regularnie startują suborbitale, sterowce i rakiety bliskiej przestrzeni. Dzięki obfitości metanu i zaledwie jednej trzeciej ziemskiej grawitacji, mieszkańcy Marsa w końcu doczekali się swoich latających samochodów — a każde osiedle ma wyznaczone korytarze powietrzne dla tych pojazdów. Tymczasem w dzikich regionach wyżyn planetolodzy i inżynierowie terraformowania mieszkają w niewielkich wioskach, żyjąc prosto w morfach typu [rdzawy]{pl/ep-rdzawy}, i czuwają nad dalszym rozwojem marsjańskiego klimatu i atmosfery.

Jako częściowo terraformowana planeta z rozległymi połaciami nieużytków, Mars pozostaje jednym z niewielu miejsc, które mogą oferować nowe morfy [info-uchodźcom]{pl/ep-info-uchodzcy}. Marsjańskie domy pośrednictwa prowadzą intensywny handel [kontraktową pracą](#) info-uchodźców, w ramach umów, które w niektórych przypadkach prowadzą do późniejszego [przyodziewania](#). Doprowadziło to jednak do powstania znacznej klasy niższej, która zorganizowała się w rosnący ruch oporu działający pod sztandarem [Fremenów](#) — choć elity społeczności hiperelit określają ich pogardliwie mianem „wieśniaków”
