---
title: Web-pane 1.1
langs:
  en: 2025-09-28_web-pane-1-1
excerpt: "Zarządzanie okienkami i widokami w `web-pane`"
headerImage: mid-web-pane.jpg
category: blog
date: 2025-09-28
tags:
  - projekty
  - web-pane
slots:
  aside:
    - type: static
      content: |
        ## Linki
        - [Pliki do ściągnięcia](https://github.com/forsetius/web-pane/releases/tag/v1.1.0)
        - [Bardziej techniczny opis]{pl/web-pane}
        - [Repozytorium projektu](https://github.com/forsetius/web-pane)
lead: |
  I po kolejnych dwóch tygodniach czas na kolejną wersję **`web-pane` - 1.1**. 
  
  Tym razem skoncentrowałem się na UX i dodałem usprawnienia umożliwiające wygodne otwieranie nowych okienek, otwieranie nowych widoków stron internetowych i przenoszenie tych widoków między okienkami. Do tego lepsze menu, okienko z informacjami o aplikacji i przydatnymi linkami oraz zmiana języka aplikacji w locie.
---
Choć Web-pane w wersji 1.0 była w pełni używalna to jednak wymagała albo używania linii poleceń albo przypisywania stron do otwarcia do aktywatorów. Jak dla mnie to wystarczało, ale ja jestem power userem a dla większości użytkowników byłaby to raczej bariera. Toteż w wersji 1.1 wprowadziłem kilka usprawnień interfejsu użytkownika.

### Nowe okienko
Ta komenda umożliwia otwarcie kolejnego okienka, w którym możemy trzymać następny zestaw stron. Jeśli w głównym okienku trzymamy np. ChatGPT i dokumentację to w drugim możemy mieć podgląd wiadomości, np. powiadomień z Whatsappa i rozmów ze Slacka. Aby to zrobić, musimy tylko podać jego nazwę, np. "chat". Komenda ta jest dostępna z menu oraz pod `Ctrl+N`.

<block id="new-pane" type="media" template="lightbox-image" src="web-pane_new-pane.png" title="Nowe okienko" />

### Otwórz stronę
To polecenie otwiera dialog umożliwiający otwarcie nowej strony w okienku. Trzeba wpisać (lub wkleić) pełen URL i strona otwiera się w aktywnym okienku. Jeśli mamy już otwartą stronę z tej samej domeny i chcemy otworzyć kolejną (np. mamy Facebooka i chcemy osobno Messengera) to trzeba wpisać unikalne ID strony (np. "messenger"). Stronę możemy otworzyć w aktywnym okienku, innym już otwartym lub nowym (znów musimy je nazwać). Polecenie jest dostępne z menu i pod skrótem `Ctrl+O`.

<block id="open-view" type="media" template="lightbox-image" src="web-pane_open-view.png" title="Otwórz stronę" />

### Przenieś stronę
Jeśli mamy otwartych kilka okienek możemy chcieć przenieść jakąś stronę otwartą w jednym z nich do innego okienka. Możemy to zrobić poleceniem **Przenieś stronę**, które dostępne jest w menu i pod skrótem `Ctrl+M`. Należy wybrać, czy przenosimy to istniejącego okienka czy do nowego (trzeba je nazwać).

<block id="move-view" type="media" template="lightbox-image" src="web-pane_move-view.png" title="Przenieś stronę" />

## Inne zmiany

### Zmiana języka aplikacji

Aplikacja dostępna jest w języku polskim i angielskim. Aby przełączyć język trzeba otworzyć okno Preferencje (`F10`) i zmienić opcję w polu wyboru. Zmiana zostanie wprowadzona natychmiast w całej aplikacji.

### Pomoc

Dodałem okienko "O aplikacji", w którym znajdują się linki do [strony głównej Web-pane]{pl/web-pane}, repozytorium i [strony do zgłaszania błędów](https://github.com/forsetius/web-pane/issues). Poza tym przyjąłem licencję GPL-3.0 i uaktualniłem README, w którym nie tylko objaśniam działanie aplikacji ale pokazuję też przykłady integracji z systemem.

## Podsumowanie
Niewidoczne a znaczące zmiany zaszły też w kodzie. Większa liczba dialogów skłoniła mnie do zunifikowania ich wyglądu i działania, usprawniłem też sygnalizowanie zdarzeń w aplikacji. Zobacz [stronę techniczną]{pl/web-pane} `web-pane`.

W tej chwili aplikacja nie tylko spełnia funkcję, dla jakiej ją zaprojektowałem ale jest też zdecydowanie bardziej przyjazna użytkownikowi.

**Zapraszam do korzystania!**

W razie zauważenia błędów lub chęci zgłoszenia sugestii co do brakujących funkcjonalności zapraszam do założenia [zgłoszenia na GitHubie](https://github.com/forsetius/web-pane/issues/new/choose). Osoby, które nie mają tam konta mogą też wysłać mi wiadomość przez [formularz kontaktowy]{pl/kontakt}.