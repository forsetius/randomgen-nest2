---
template: page-full-width
title: Habitaty kosmiczne
excerpt: Kosmiczne środowiska mieszkalne
headerImage: mid-space-habitats-head.jpg
category: ep-habitat
subcategoryName: Habitaty kosmiczne

slots:
  bottom:
    - type: category
      category: ep-habitaty-kosmiczne

---
Z wyjątkiem prywatnych habitatów należących do bogatych i wpływowych, zdecydowana większość habitatów kosmicznych mieści od dwóch i pół tysiąca do miliona mieszkańców. Prawie dwie trzecie z nich powstało w ciągu pierwszych siedmiu lat po Upadku, kiedy ogromna część ocalałej infrastruktury Układu Słonecznego została wykorzystana do budowy habitatów zdolnych pomieścić setki milionów info-uchodźców.

W tym okresie powstało kilka tysięcy [habitatów torusowych](#) i [kolonii klastrowych](#) rozproszonych po całym Układzie Słonecznym. Wiele z nich zbudowały zautomatyzowane maszyny górnicze, które zostały przekształcone w systemy budowy kolonii. Ze względu na ograniczenia tych automatycznych wiertnic górniczych, większość powstałych w ten sposób habitatów była niewielka, mieszcząc od tysiąca do stu tysięcy mieszkańców. W takich właśnie habitatach żyje około 20% populacji Układu. W ciągu ostatniej dekady różne małe organizacje, sekty i subkultury opuściły większe habitaty, w których wcześniej mieszkały, tworząc własne niewielkie osady – z których mało która została zaprojektowana na więcej niż dziesięć tysięcy mieszkańców.

Habitaty kosmiczne występują w wielu rozmiarach i konfiguracjach – od schronów zaprojektowanych z myślą o dziesięciu (lub mniejszej liczbie) mieszkańcach, po miniaturowe światy w bogatych w zasoby rejonach Układu, mogące pomieścić nawet dziesięć milionów ludzi. W gęsto zaludnionych rejonach przestrzeni, takich jak orbita Marsa, habitaty bywają zintegrowane z lokalną infrastrukturą i częściowo polegają na dostawach z innych instalacji orbitalnych. Częściej jednak – zwłaszcza w Zewnętrznym Układzie – habitaty są jednostkami samowystarczalnymi. Zazwyczaj oznacza to, że oprócz głównej stacji kosmicznej habitat otoczony jest zespołem struktur pomocniczych: fabrykami zerowej grawitacji, rafineriami gazów i lotnych związków, odlewniami, satelitami obronnymi oraz bazami wydobywczymi.

Habitaty – szczególnie te większe – bywają również miejscem wizyt. Duże habitaty to węzły przesiadkowe przestrzeni kosmicznej. Oprócz regularnych zawinięć frachtowców, często gromadzą się wokół nich różne jednostki towarzyszące, takie jak barki karawaniarzy, poszukiwacze surowców czy bezrobotne roje autonomicznych botów.

Wiele habitatów posiada jakiś rodzaj systemu transportu. Jest to najczęstsze w dużych cylindrycznych habitatów z grawitacją odśrodkową. Wśród rozwiązań transportu publicznego dominują kolejki jednotorowe, tramwaje i sterowce-mikrobusy, natomiast środki transportu osobistego to zwykle rowery, hulajnogi, motocykle i mikroloty. Większe pojazdy są rzadkością i zazwyczaj zarezerwowane do użytku oficjalnego.
