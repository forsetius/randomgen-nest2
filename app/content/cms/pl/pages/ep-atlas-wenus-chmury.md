---
template: page-full-width
title: Górne warstwy atmosfery Wenus
excerpt: Życie w obłokach nad Wenus
category: ep-atlas-wenus
subcategory: more
lead: |
  Większość aerostatów unosi się na wysokości pomiędzy 52 a 55 kilometrem nad powierzchnią Wenus. Na tym poziomie ciśnienie atmosferyczne wynosi od 50% do 85% ciśnienia na powierzchni Ziemi. Średnia temperatura w rejonie równika wynosi od 12 do 40°C, a na szerokości geograficznej 45–60 stopni jest średnio o 5 stopni niższa, co wynika z cyrkulacyjnych wzorców atmosferycznych Wenus. 
---

Te same wzorce sprawiają, że atmosfera nie nadaje się do utrzymywania aerostatów powyżej 70. równoleżnika. Skrajne różnice temperatur między wierzchołkami chmur a powierzchnią planety powodują powstawanie polarnych wirów przypominających ogromne, stałe huragany — każdy aerostat znajdujący się w tych rejonach musiałby się liczyć z częstymi i silnymi turbulencjami. Te polarne wzorce pogodowe prowadzą również do wynoszenia gorącego powietrza z powierzchni ku górze, co sprawia, że na wysokości 55 kilometrów w rejonach polarnych temperatura może sięgać prawie 40°C, a niżej jest jeszcze goręcej. Na szczęście poza strefami polarnymi wzorce wiatrowe są stałe i przewidywalne, choć okazjonalnie mogą być zaburzone przez burze.

Wysokość, na której unoszą się aerostaty, znajduje się w środkowej warstwie wenusjańskich chmur. Dokładne właściwości tych chmur na danym poziomie zależą od tego, czy znajdują się one po stronie dziennej, czy nocnej planety. W trakcie dnia wenusjańskiego, różnorodne reakcje fotochemiczne sprawiają, że gęste chmury stają się stosunkowo nieprzezroczyste, ograniczając dostęp światła słonecznego o ponad połowę. Widoczność na tej wysokości waha się od 2 do 10 kilometrów. Chmury mają żółtawy kolor, a charakterystyczne wirujące żółcie, biele i ochry tych obłoków są znane w całym Układzie Słonecznym. W nocy chmury stają się znacznie bardziej przezroczyste, a przy odpowiednim oświetleniu widoczność jest kilkukrotnie większa niż w dzień.