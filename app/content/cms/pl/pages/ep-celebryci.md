---
template: page-default
title: Celebryci
subtitle: Glitterati
excerpt: Kasta ultrabogaczy bez umiaru żyjących chwilą
headerImage: leo-ep-glitterati-head.jpg
category: ep-stronnictwa

slots:
  aside:
    - type: static
      content: |
        ## Memy
        Biokonserwatyzm, Prymitywizm, Prawo naturalne
        ## Główne habitaty
        - Valles-New Shanghai ([Mars](#))
        - Elysium ([Mars](#))
        - Noctis-Quinjiao ([Mars](#))
---
[Kopiowanie umysłu](#) i [przyodziewanie](#) pozwoliło wreszcie uzyskać praktyczną nieśmiertelność - tym, których na to stać. To spowodowało zmianę wśród elit [Wewnętrza](#) - czy to prezesów [hiperkorpów]{pl/ep-hiperkorporacja}, członków starych dynastii czy innych oligarchów. Najbardziej wpływowi i bogaci nie musieli już obawiać się śmierci i mogli planować naprawdę dalekosiężnie. 

Członkowie elit stojący niżej w hierarchii mieli mniej szczęścia - nie mogą już liczyć na naturalne przekazanie im władzy i bogactwa, wspięcia się na szczyty hierarchii i zastąpienia przywódców alfa. mają wprawdzie bardziej-niż-komfortowe życia i dostęp do ogromnych fortun... ale żadnych widoków na przejęcie kontroli nad tymi fortunami czy pozycji starszych rodu. Zresztą nie tylko zawiedzeni spadkobiercy grają w drugiej lidze bogaczy - nie zaliczają się do niej też nuworysze, którzy może i doszli sami do podobnej potęgi, co ekstraklasa, ale wciąż musieliby pożyć z pięćdziesiąt lat, by przestać być uważanymi za młodzików.

Powstała cała nowa "klasa próżniacza" czerpiących z rodzinnego bogactwa, ale nieobciążonych żadną odpowiedzialnością, bez żadnego sensownego zajęcia. Cała ta kasta ultrabogaczy jest znudzona i nieustająco szuka wrażeń... i ma w zasięgu rąk cały [Układ Słoneczny](#). Stworzyli oni nową kulturę pławiących się w luksusie celebrytów, socjety zajętej nieustannym imprezowaniem i ekscentrycznymi wybrykami. Jakby mało było ich solowych ekscesów, ci celebryci zbierają się w ciągle zmieniające się kliki i naskakujące na siebie koterie, między którymi ciągle dochodzi do intryg, podkładania świń i zdrad.

Ich życia są oczywiście skrzętnie relacjonowane przez media - ich prywatne habitaty i statki, wystawne przyjęcia, armie służących i możliwość kupienia prawie wszystkiego i wszystkich... to wszystko aż ocieka wszelkiego rodzaju skandalami i perypetiami, które można sprzedać żądnym sensacji masom maluczkich.
