---
template: page-default
title: Blackrock
excerpt: Martwa, napromieniowana stacja z zagadkowymi oznakami aktywności
headerImage: mid-ep-blackrock-head.jpg
category: ep-atlas-ziemia-orbita
subcategory: habitaty
slots:
  aside:
    - type: static
      content: |
        ## Blackrock
        - **Położenie**: punkt L3 układu [Ziemia]{pl/ep-atlas-ziemia}-[Luna]{pl/ep-atlas-luna}
        - **Typ**: [Ul]{pl/ep-ul} z kopułą
lead: |
  Nazwa stacji pochodzi od bogatego w żelazo czarnego asteroidy, na którym została zbudowana. Blackrock była niegdyś tętniącym życiem węzłem handlowym i punktem wymiany podróżnych aż do czasu [Upadku]{pl/ep-upadek}. Powstała, gdy przechwyconą asteroidę wprowadzono w punkt libracyjny L3 systemu Ziemia–Luna, w celu utrzymania siatki komunikacyjnej po niewidocznej stronie Księżyca oraz utworzenia tam punktu pośredniego dla [cyklerów]{pl/ep-habitat-cyklery-marsjanskie} i innych tras. W krótkim czasie stacja rozwinęła się w kluczowy punkt przeładunkowy dla wielu firm.
---

Gdy [TITAN-i]{pl/ep-titans} rozpoczęli ataki na stacje orbitalne Ziemi, Blackrock była jednym z pierwszych celów. W ciągu kilku minut coś zabiło całe życie biologiczne na asteroidzie, pozostawiając ją martwą. Niektórzy uważają, że przyczyną był wirus biologiczny — być może wariant [egzowirusa]{pl/ep-egzowirus} — choć odnotowano również, że w tym samym czasie zniszczone zostały także morfy syntetyczne. Inna hipoteza mówi o detonacji brudnej bomby wewnątrz bazy; wydaje się ona prawdopodobna z uwagi na wykryty wtedy impuls elektromagnetyczny oraz charakterystyczny sygnatura promieniowania, utrzymująca się wokół stacji do dziś. Istnieją sugestie, że to sami pracownicy Blackrock mogli zainicjować eksplozję, by uniemożliwić TITAN-om wykorzystanie węzła komunikacyjnego stacji.

Tak czy inaczej, stacja została porzucona i od tamtego czasu pozostaje opuszczoną skorupą. Pierwsze zdalne eksploracje przy użyciu dronów nie przyniosły żadnych interesujących odkryć, a ze względu na wysokie promieniowanie wrak jest omijany przez większość szabrowników.

Ostatnio jednak kilka stacji i pobliskich statków odnotowało przechwycenie transmisji pochodzących z Blackrock. Sygnały te zostały przeanalizowane i uznane albo za zaszyfrowane, albo za bełkot. Ich źródłem mogą być nielegalni osadnicy, choć wydaje się mało prawdopodobne, by ktokolwiek zaryzykował przebywanie w tak silnie napromieniowanym miejscu.

Warto zaznaczyć, że bez korekcji orientacji niezbędnej do utrzymania pozycji w punkcie L3, położenie Blackrock stało się niestabilne. Jeśli nie zostanie to skorygowane, stacja prawdopodobnie opuści punkt libracyjny i rozbije się o Księżyc w ciągu najbliższych pięciu lat.
