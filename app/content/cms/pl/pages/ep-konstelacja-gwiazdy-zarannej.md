---
template: page-default
title: Konstelacja Gwiazdy Zarannej
subtitle: Morningstar Constellation
excerpt: Sojusz wenusjańskich miast-aerostatów
headerImage: mid-aerostat-head.jpg
category: ep-ustroje

slots:
  aside:
    - type: static
      content: |
        ## Memy
        Suwerenność Wenus
        ## Główne habitaty
        - [Octavia]{pl/ep-habitat-octavia] (atmosfera [Wenus]{pl/ep-atlas-wenus})
---
**Konstelacja Gwiazdy Zarannej** jest sojuszem [aerostatów](https://en.wikipedia.org/wiki/Colonization_of_Venus#Aerostat_habitats_and_floating_cities) - powietrznych miast unoszących się w górnej atmosferze [Wenus]{pl/ep-atlas-wenus}. Aerostaty te powstały głównie z inicjatywy [Konsorcjum Planetarnego]{pl/ep-konsorcjum-planetarne} w celu zapewnienia infrastruktury służącej [terraformowaniu Wenus](http://en.wikipedia.org/wiki/Terraforming_of_Venus). Jednak po latach przygotowań doszło do rozłamu między rezydującymi na w większości na Marsie członkami Konsorcjum a obywatelami zamieszkującymi nad Wenus. Ci ostatni docenili unikalny charakter środowiska, w którym przyszło im zamieszkać i odrzucili plany przekształcenia Wenus w drugą Ziemię. W 6PU (szósty rok po Upadku) w ogólnym referendum mieszkańcy Wenus zagłosowali za niepodległością i w tej chwili (10PU) jest najmłodszym blokiem politycznym [Układu Słonecznego]((#)). Jego ogólna polityka i cele dopiero są jeszcze na etapie uzgodnień między członkami Konstelacji.

Reakcje na secesję Konstelacji od Konsorcjum były bardzo zróżnicowane. Samo Konsorcjum zareagowało mieszaniną konsternacji, wyparcia i resentymentu, mając wciąż nadzieję na to, że ten nowy blok polityczny okaże się efemerydą i prędzej czy później wróci na ich łono. Trzeba też powiedzieć, że Konsorcjum prowadzi wiele zakulisowych działań, by tak się stało.

Z kolei [Fremeni]{pl/ep-fremeni} z [Marsa](#) i [autonomiści]{pl/ep-przymierze-autonomistow} z [Zewnętrznego Układu]{pl/ep-zewnetrze} postrzegają Wenusjan bynajmniej nie jako anty-hiperkorporacyjnych radykałów ale jako raczej umiarkowanych reformistów starego korporacyjnego porządku. Wydaje się, że populacje habitatów Jutrzenki cieszą się szerokimi wolnościami w zakresie dostępności morfów i ich ulepszeń a także wolnością ekspresji idei społecznych i politycznych. Zjednuje to wielu anarchistów sprawiając, że skłonni są prowadzić interesy z Wenusjanami. Sami mieszkańcy Wenus zaś widzą siebie jako ostoję hiperkapitalizmu z transludzką twarzą.
