---
template: page-default
title: Mitre
excerpt: Siedziba Argonautów w Układzie Wewnętrznym, otwarte badania i archiwa, Radio Argosy.
category: ep-atlas-luna
subcategory: orbitale
slots:
  aside:
    - type: static
      content: |
        ## Mitre
        - _Położenie_: orbita [Luny]{pl/ep-atlas-luna}
        - _Typ_: [Klaster]{pl/ep-kolonia-klastrowa}
        - _Przynależność_: [Argonauci]{pl/ep-argonauci}
        - _Główny język_: angielski, mandaryński
lead: |
  Mitre to siedziba Argonautów w Układzie Wewnętrznym – średniej wielkości stacja naukowa i archiwum. 
---
Argonauci z Mitre konsultują się ze wszystkimi trzema głównymi siłami politycznymi Układu Wewnętrznego, a także z niezależnymi frakcjami i hiperkorpami. W licznych modułach znajdują się laboratoria badawcze zero-g, biotechnologiczne, nanotechnologiczne, astronomiczne oraz kognitywistyczne, a wszystkie wyniki są publikowane jako open source. 

Archiwa danych Mitre uchodzą za najlepsze publicznie dostępne źródło wiedzy o Lunie, działalności i możliwościach TITAN-ów, genetyce oraz astrofizyce. Wiele razy archiwa te były celem ataków elektronicznych, prawdopodobnie w związku ze sporami dotyczącymi upubliczniania przez Argonautów informacji, które niektóre hiperkorpy uznają za własność zastrzeżoną. Konsorcjum Planetarne i Sojusz Wokółziemski blokują częściowo dostęp do tych serwerów, m.in. dlatego, że Argonauci udostępniają także projekty nanofabrykacji, które te podmioty uznają za niepożądane. 

W Mitre mieści się także Radio Argosy – program Argonautów, nadający w systemie neutrino 24/7. Radio Argosy transmituje nieocenzurowane wiadomości, otwarte projekty nano oraz technoprogresywną propagandę i cieszy się popularnością w całym Układzie.
