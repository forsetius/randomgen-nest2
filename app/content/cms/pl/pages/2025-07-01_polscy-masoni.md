---
template: page-full-width
title: Jak zostałem masonem
excerpt: Jak zostałem zagrożonym wyginięciem masonem
lead: |
  Ach, Facebook mi przypomniał, jak to dawno temu zostałem ostatnim polskim masonem.
  Pozwólcie, że otrę łzę nostalgii rąbkiem rytualnego fartuszka...
headerImage: mid-mason-head.jpg
category: blog
date: 2025-07-01
tags:
  - wspominki
---
Dawno, dawno temu, czekałem sobie na dworcu w Warszawie na pociąg. W pewnym momencie obok mnie usiadła starsza kobieta - taka bag lady - i ni z gruchy, ni z pietruchy zaczęła nadawać w przestrzeń, jak to ją Żydzi w życiu skrzywdzili. Samo zło i nikczemność. Truła tak dość długo, a ja znosiłem to w ciszy, aż w końcu rzuciła:
- _Wie Pan, Pan się nie obraża, ale teraz to prawdziwych mężczyzn już nie ma..._
- _Czyżby?_ - nie wytrzymałem
- _Tak, bo wie Pan, ci Żydzi to do kurczaków dodają różne świństwa... Nie ma prawdziwych mężczyzn już, nie ma..._
- _Wie Pani, ja się w sumie nie dziwię_ - wycedziłem szyderczo - _bo prawdziwi mężczyźni to powinni być rodzeni przez prawdziwych mężczyzn..._
- _Tak, tak_ - westchnęła - _ale to utopia..._
Zamurowało mnie.
- _Wie Pani, ale ja tak sobie żartowałem_
- _A bo Pan pewnie sam jest Żydem!_ - wybuchnęła
- _Nieee, masonem_ - obwieściłem ze szczerym, słowiańskim uśmiechem
- _Ale żydowskim?!_ - nie ustępowała
- _Nieee, polskim_ - kontynuowałem z uśmiechem à la Jakub Wędrowycz
Na to kobieta zamyśliła się, westchnęła i z głęboką nostalgią w głosie rzekła:
- _Polskich masonów już nie ma..._

Chrońcie mnie! Jestem na wyginięciu!
