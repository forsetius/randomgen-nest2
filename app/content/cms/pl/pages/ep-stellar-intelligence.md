---
template: page-default
title: Stellar Intelligence
subtitle: Stellar Intelligence
excerpt: Wywiad, Eksploatacja danych, Obrót informacją, Szpiegostwo
lead: |
  > Zniknęliśmy im z radaru. Odłączyliśmy się. Zmieniliśmy ID. A potem dostaliśmy kartkę: ‘Proszę wrócić do symulacji. Ucieczka była przewidziana w parametrach.’
headerImage: mid-stellar-intelligence-head.jpg
category: ep-hiperkorporacja

slots:
  aside:
    - type: static
      content: |
        ## Główna działalność
        - Wywiad
        - Eksploatacja danych
        - Obrót informacją
        - Szpiegostwo
        ## Główne habitaty
        - Znikający Punkt ([Trojańczycy marsjańscy]{pl/ep-atlas-wewnetrzne-asteroidy}), 
---
**Stellar Intelligence** zrodziło się na gruzach zarządzanej przez ONZ Ziemskiej Inicjatywy Wywiadowczej. W czasie [Upadku]{pl/ep-upadek} personel i zasoby ZIW zostały _en masse_ skopiowane i teletransmitowane poza umierającą [Ziemię]{pl/ep-atlas-ziemia} i szybko przegrupowały się w wirtualny kolektyw lojalny wobec korporacji i jej dyrektora, [infomorfa]{pl/ep-infomorf}-samotnika znanego jako **Syme**.

Stellar oferuje imponujący zakres usług wywiadowczych, w tym eksploatację danych, think tanki analityczne, retrokwantyfikację (wydobywanie starych sekretów/danych na światło dzienne), mapowanie memetyczne i inne. Jej usługi rozciągają się również na monitoring i kradzieże danych, szpiegostwo, manipulacje medialne i infiltracje. Specjalnością tego [hiperkorpa]{pl/ep-hiperkorporacja} jest wyprzedzanie przewrotów i niepokojów społecznych oraz zapobieganie destabilizacji reżimu [habitatu]{pl/ep-habitat} czy sektora przez memy i ruchy polityczne. Krytykowany przez ruchy praw człowieka i obywatela a szczególnie przez [anarchistów](#), Stellar w swojej praktyce nieraz sięgał po osadzanie specjalnie zaprogramowanych infomorfów w lokalnych populacjach rządzonych przez każdy odpowiednio wypłacalny despotyczny reżim.

Choć ta hiperkorporacja postrzegana jest jako narzędzie prania mózgów i tajna policja [Konsorcjum Planetarnego]{pl/ep-konsorcjum-planetarne}, oferuje ona swoje usługi niemal każdej chętnej fakcji czy osobie fizycznej.

