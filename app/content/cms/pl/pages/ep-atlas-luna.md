---
template: page-default
title: Luna
excerpt: Centrum transludzkości, z dumnymi mieszkańcami i widokiem na zdewastowaną Ziemię.
headerImage: mid-ep-moon-cavern-city-head.jpg
category: ep-atlas
subcategoryName: Luna
sort: 7

slots:
  aside:
    - type: static
      content: |
        ## [Luna](https://pl.wikipedia.org/wiki/Ksi%C4%99%C5%BCyc)
        - **Rodzaj**: [ciało skaliste](https://pl.wikipedia.org/wiki/Planeta_skalista)
        - **[Półoś wielka](https://pl.wikipedia.org/wiki/P%C3%B3%C5%82o%C5%9B_wielka)**: 384 400 km (0,016 [au](https://pl.wikipedia.org/wiki/Jednostka_astronomiczna))
        - **[Okres orbitalny](https://pl.wikipedia.org/wiki/Okres_orbitalny)**: 27d 7h 43m
        - **Średnica**: 3 472 km (27% średnicy Ziemi)
        - **Okres obrotu**: 27d 7h 43m (synchroniczny)
        - **Przyspieszenie grawitacyjne**: 0,165g (na równiku)
        - **Temperatura**: 40K (-233°C) - 396K (123°C) (średnio 250K, -23°C)
        
    - type: category
      template: aside-cards
      title: Chcesz wiedzieć więcej?
      category: ep-atlas-luna
      subcategory: more

  bottom:
    - type: category
      category: ep-atlas-luna
      subcategory: powierzchnia
      title: Osadnictwo
      content: |
        Na Lunie istnieje kilkaset osiedli, z których połowa mieszkańców żyje w trzech największych: Erato, Nectar i Shackle, a kolejną ćwiartkę populacji skupiają trzy następne. Pozostałe to niezależne miasta-państwa, osiedla hiperkorpów, prywatne stacje badawcze oraz enklawy kultów i ultrabogatych; największe z nich mają około 100 tys. mieszkańców, najmniejsze poniżej tysiąca. Większość leży wzdłuż pierścienia skyhooka okalającego Lunę, a te poza nim są bardzo odizolowane. Wiele z tych osiedli należy do hiperkorpów i służy badaniom lub produkcji, a wśród Lunarnych krążą uporczywe plotki o prowadzeniu tam nielegalnych eksperymentów mimo surowych praw – na przykład o próbach stworzenia „mózgu Jowisza” w skorupie Księżyca.
        
    - type: category
      category: ep-atlas-luna
      subcategory: orbitale
      title: Stacje orbitalne
      content: |
        Luna posiada typowe satelity monitoringowe i orbitalne stacje badawcze oraz produkcyjne, jednak surowe prawo ogranicza tu liczbę placówek prowadzących zaawansowane badania, a większość z nich należy do hiperkorpów i pozostaje niejawna. Na orbicie Luny mieszka 3,4 miliona osób, głównie na dużej Selene Station przy szczycie skyhooka, a stacje podzielone są równo między Konsorcjum Planetarne i Sojusz Wokółziemski.

lead: |
  Dom dla 40 milionów transludzi, Luna jest jednym z trzech centrów Układu Wewnętrznego. 
---
Chociaż Mars jest najludniejszym światem w Układzie Słonecznym, mając pięć razy większą populację i o wiele bardziej przyjazne środowisko, to właśnie niektóre z księżycowych osiedli są najstarszymi zachowanymi ludzkimi siedzibami w historii, a symbolicznie są znacznie bardziej „domem” dla transludzkości. Zapytaj kogokolwiek z Lunarnych, a usłyszysz to z nieukrywaną dumą. Jednak są też sprawy, o których niechętnie mówią publicznie.

Po „jasnej stronie” Luny każdy, kto spojrzy w górę, widzi w całej okazałości zniszczoną Ziemię. Podczas gdy mieszkańcy systemu zewnętrznego często kpią z ludzi z wewnętrznego Układu, oskarżając ich o życie przeszłością i przywiązanie do dawno zniszczonej Ziemi, to w pewnym sensie Mars stał się nowym domem transludzkości, podczas gdy Luna dosłownie leży w cieniu Ziemi. W innych częściach Układu Ziemia to tylko odległy punkt światła. Na Lunie natomiast zniszczenia zadane ojczyźnie przez TITAN-y są doskonale widoczne – podobnie jak fakt, że po nocnej stronie Ziemi dawne morza miejskich świateł zostały zredukowane do kilku złowieszczych błysków, oznaczających obecność kilkuset tysięcy potworów zniekształconych przez TITAN-y.

## Życie w tyle za resztą
Podczas Upadku Luna była najłatwiejszym miejscem do ewakuacji uchodźców z Ziemi – ponad połowa z nich, którzy fizycznie opuścili planetę, trafiła właśnie tutaj. W porównaniu z Marsem, Wenus i większością innych światów i księżyców, Luna nie jest jednak szczególnie gościnna: brak powietrza, bardzo uboga w wodór, bez magnetosfery i atmosfery, co wymusza budowę osiedli pod powierzchnią lub ich zakopywanie, by chronić je przed promieniowaniem słonecznym i kosmicznym. Przeludnienie i ograniczone zasoby wciąż obciążają gospodarkę Luny i warunki życia jej mieszkańców.

W przeciwieństwie do stacji na orbicie Ziemi, Luna nie doświadczyła głębokiego kryzysu gospodarczego po Upadku – uratowało ją to, że jest stosunkowo zamożnym światem i systemowym centrum mody oraz finansów. Skutki Exodus i Upadku, a także redystrybucji zasobów transludzkości sprawiły jednak, że Luna pozostała bogata, ale w stagnacji. Podczas gdy reszta Układu Słonecznego przeżywa okres niespotykanego rozwoju, Luna utknęła w stanie równowagi.

Znaczna część info-uchodźców i innych ubogich, którzy trafili tu po Upadku, z czasem sprzedała swoją kontraktową pracę Marsowi lub znalazła inne sposoby opuszczenia Luny. Coraz więcej młodych i ambitnych mieszkańców podąża ich śladem, szukając lepszych szans gdzie indziej. Ci, którzy zostali, żyją w biedzie, bez perspektyw, wciąż w zatłoczonych warunkach, bo choć niektóre miasta się rozbudowują, tempo tych prac jest bardzo powolne. Tylko nieliczni mieszkańcy Układu rozważają emigrację na Lunę bez zapewnionej pracy – są lepsze opcje, koszty życia są tu wysokie, a Luna już teraz ma wystarczająco dużo nisko- i średnio wykwalifikowanej siły roboczej. Zamożni Lunarny niechętnie przyjmują nowych imigrantów, a Konsorcjum Planetarne skupia się głównie na zwiększaniu populacji Marsa. Dlatego większość nowych osiedli budują synthmorficzni dla synthmorficznych. Z drugiej strony, wysokie koszty budowy nowych przestrzeni życiowych i ograniczone lokalne zasoby wodoru i wody sprawiają, że okres kontraktowej pracy info-uchodźcy w zamian za przyodzianie nie jest dłuższy niż gdziekolwiek indziej w Układzie.

Luna nie jest też ośrodkiem nowych technologii ani przełomowej nauki – surowe przepisy bezpieczeństwa i licencje sprawiły, że większość hiperkorpów i innych organizacji badawczych przeniosła się na bardziej otwarte światy. W ostatnich pięciu latach ogólna opinia obcych o Lunie się zmieniła – dziś postrzega się ją jako świat stosunkowo bogaty, lecz nie dynamiczny, powszechnie uznawany za konserwatywny. Stereotyp „świata bankierów otoczonego szmelcen-proletariatem” jest coraz bardziej popularny. Tę opinię umacnia przywiązanie Lunarnych do ziemskich tradycji – Luna to jedno z nielicznych miejsc, gdzie wciąż powszechnie obchodzi się takie święta jak amerykańskie Święto Dziękczynienia czy chińskie Święto Księżyca. W praktyce znaczna część społeczeństwa tkwi mentalnie w przeszłości.

Nie znaczy to jednak, że na Lunie brakuje innowacji – przemysł mody ma się tu świetnie i nieco łagodzi wizerunek Luny jako prowincji (przynajmniej w oczach tych, którzy nie wolą domów mody z Tytana). Rozwój ruchu rewitalizatorów na nowo wzbudza zainteresowanie systemem Ziemia–Luna, przyciąga hiperkorpy i stwarza nowe możliwości.

## Rząd Luny
Luna nie posiada rządu centralnego. Około 60% populacji mieszka w osiedlach zarządzanych przez Sojusz Wokółziemski, a reszta w osiedlach kontrolowanych przez Konsorcjum Planetarne lub w kilku nielicznych niezależnych stacjach. Członkowie Sojuszu mają autonomię w zakresie lokalnych rządów i infrastruktury, choć w praktyce niewiele jest radykalnych eksperymentów społecznych – większość systemów to proste demokracje przedstawicielskie, republiki lub hierarchie korporacyjne, z domieszką technokracji, oligarchii czy systemów autokratycznych. Członkowie LLA zobowiązani są do wzajemnego wsparcia oraz wysyłania przedstawicieli do Rady Sojuszu, by głosować nad sprawami dotyczącymi całej Luny. Osiedla należące do Konsorcjum są bardziej podporządkowane interesom Konsorcjum i hiperkorpów.

Większość praw uchwalanych przez Radę LLA w plebiscytach to ograniczenia dotyczące potencjalnie niebezpiecznych technologii i badań. Wielu mieszkańców Luny obawia się, że prawa te są ignorowane w bardziej odizolowanych stacjach kontrolowanych przez hiperkorpy. Lunarna opinia publiczna jest dość cyniczna wobec obu form rządów, ale równocześnie świadomość życia na jednym z najbogatszych i najbezpieczniejszych światów Układu Słonecznego sprawia, że – poza grupą radykałów i bojowo nastawionych przedstawicieli niższych klas – niewielu mieszkańców interesuje się zmianami politycznymi, które mogłyby naruszyć ich stabilność i bezpieczeństwo.
