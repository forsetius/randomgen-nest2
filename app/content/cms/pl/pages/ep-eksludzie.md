---
template: page-default
title: Eksludzie
subtitle: Exhumans
excerpt: Frakcja pragnąca ulepszać się by przekroczyć limity człowieczeństwa i stać się postludźmi 
headerImage: leo-exhumans-head.jpg
category: ep-stronnictwa

slots:
  aside:
    - type: static
      content: |
        ## Memy
        - Adaptacja
        - Hiperewolucja
        - [Technologiczna Osobliwość](https://pl.wikipedia.org/wiki/Technologiczna_osobliwo%C5%9B%C4%87)
        ## Główne habitaty
        - nieznane
---
Bardziej niż jakiekolwiek inne stronnictwo, eksludzie pragną osiągnąć absolutne maksimum samo-modyfikacji i w rezultacie stać się [postludźmi](http://pl.wikipedia.org/wiki/Postcz%C5%82owiek). Typowi eksludzie postrzegają [Upadek]{pl/ep-upadek} jako przegapioną szansę ewolucyjną i/lub jako przykład ułomności transludzkości.

Choć grupy eksludzi różnią się między sobą ideologiami, to ogólnie chcą samo-wyewoluować się do wyższego stanu bytu. Dla niektórych oznacza to genetyczne przekształcenie się w superbystrego, zdolnego przetrwać wszędzie [drapieżnika alfa](http://en.wikipedia.org/wiki/Apex_predator), który może przewyższyć wszystkie inne formy życia. Dla innych oznacza to rozwinięcie własnej inteligencji do poziomu inteligencji [TITAN-ów]{pl/ep-titans} przez rozległe modyfikacje genetyczne i terapie farmakologiczne. Inni jeszcze zostają [infomorfami]{pl/ep-infomorf} i próbują modyfikować swój kod źródłowy.

Część z nich to poszukiwacze Osobliwości mający nadzieję znaleźć jakiś relikt [TITAN-ów]{pl/ep-titans}, który pozwoli im przekroczyć obecne transludzkie ograniczenia. Niektórzy wręcz chcą odnaleźć TITAN-ów by zostać wchłoniętymi w ich świadomość.

Na ogół do eksludzi podchodzi się bardzo nieufnie - i jest ku temu bardzo dobry powód. Typowy eksczłowiek stosuje modyfikacje, które są ekstremalne, niebezpieczne, nieprzetestowane a czasem nawet oparte na jakiejś dziwnej pseudonauce. W rezultacie często dochodzi u nich do awarii i zeszpecenia, popadnięcia w obłęd czy wręcz w całkiem obcy lub dziki sposób myślenia.

Choć każdy z eksludzi podąża swoją ścieżką, znane są przypadki ich łączenia się w grupy w [Pasie Kuipera](#) i innych oddalonych obszarach. Niektóre bandy eksludzi zaś przeniosły swą odrazę do swojego eks-gatunku na wyższy poziom, ogłaszając wojnę przeciw transludzkości i napadając odizolowane [habitaty]{pl/ep-habitat}.
