---
template: page-default
title: Psychochirurgia
excerpt: Sztuka edycji umysłu — od terapii po tortury.
category: ep-ego
slots:
  aside:
    - type: static
      content: |
        ## Tło historyczne
        Historycznie pojęcie "psychochirurgia" odnosi się do szeregu kontrowersyjnych i w dużej mierze nie używanych już praktyk terapeutycznych, takich jak lobotomia. Obecnie stosowane zabiegi są znacznie mniej inwazyjne i ryzykowne, wciąż jednak wiążą się z możliwością poważnych powikłań takich jak drgawki.

        ### Zobacz:
        - [artykuł](https://pl.wikipedia.org/wiki/Psychochirurgia) na polskiej Wikipedii
        - [bardziej kompletny artykuł](https://en.wikipedia.org/wiki/Psychosurgery) na angielskiej Wikipedii
lead: |
  W epoce Eclipse Phase łatwo myśleć o [umyśle]{pl/ep-ego} jak o oprogramowaniu — czymś, co można odczytać wstecznie, przepisać, zaktualizować i załatać. W dużej mierze jest to prawda. Wspomagana nanotechnologią, genetyką i kognitywistyką neuronauka zburzyła liczne bariery w zrozumieniu struktury i funkcji umysłu, a nawet poczyniła duże postępy w odkrywaniu prawdziwej natury świadomości. Modyfikacje genetyczne, neuro-mody i implanty neuronalne oferują szeroką gamę opcji pozwalających zwiększyć możliwości mózgu. Umysł transludzki stał się placem zabaw — i polem bitwy.
---
Nanowirusy uwolnione podczas [Upadku]{pl/ep-upadek} zainfekowały miliony, trwale przekształcając ich mózgi; ich ogniska wybuchają sporadycznie nawet dekadę później. Po [Splocie]{pl/ep-splot} krążą wirusy kognitywne, infekujące [infomorfy]{pl/ep-infomorf} i [AI]{pl/ep-sztuczna-inteligencja}, przeprogramowujące stany mentalne. „Zaraźliwa idea” stała się określeniem dosłownym.

Prawda jest jednak taka, że edycja umysłu nie jest procesem łatwym, bezpiecznym ani wolnym od błędów — jest trudna, ryzykowna i często wadliwa. Mimo że neuronauka znajduje się o lata świetlne dalej niż sto lat temu, wiele aspektów mózgu i funkcji neurologicznych wciąż wymyka się nawet najjaśniejszym umysłom i najpotężniejszym AI. Technologie takie jak mapowanie nanoneuronalne, uploadowanie, cyfrowa emulacja umysłu czy sztuczna inteligencja wciąż są względnie młode — liczą zaledwie kilka dekad. Choć transludzkość nauczyła się, jak je stosować, nie zawsze rozumie, dlaczego działają.

Każdy specjalista od neurotechnologii przyzna, że grzebanie w błotnistych głębiach umysłu to bałagan. Mózgi to organiczne urządzenia ukształtowane przez miliony lat nieplanowanej ewolucji. Każdy rozwija się chaotycznie, pełen ewolucyjnych resztek, losowo modyfikowany przez nieograniczoną liczbę doświadczeń życiowych i czynników środowiskowych. Każdy umysł posiada szereg mechanizmów — komórek, połączeń, receptorów — obsługujących oszałamiającą gamę funkcji: pamięć, percepcję, uczenie się, rozumowanie, emocje, instynkt, świadomość i więcej. Jego system organizacji i przechowywania danych jest holonomiczny, rozproszony i niespójny. Nawet genetycznie zmodyfikowane i ulepszone mózgi transludzi pozostają zatłoczonymi, chaotycznymi, „skrzyżowanymi” miejscami, gdzie pamięć, osobowość i inne cechy są przechowywane w sposób unikalny dla każdej jednostki.

W praktyce oznacza to, że choć ogólną architekturę i topografię sieci neuronowej można przeskanować i zrekonstruować, diabeł tkwi w szczegółach. Techniki modyfikacji, naprawy lub ulepszania jednego umysłu nie gwarantują powodzenia w przypadku drugiego. Na przykład sposób, w jaki mózg przechowuje wiedzę, umiejętności i wspomnienia, tworzy dziwne łańcuchy powiązań, w których jedna pamięć jest sprzężona z innymi — a próby zmiany jednej mogą wpłynąć niekorzystnie na pozostałe. Ostatecznie, umysły to zjawiska śliskie i wymykające się uchwyceniu, a próby ich kształtowania rzadko przebiegają zgodnie z planem.

## Proces psychochirurgii
Psychochirurgia to proces selektywnej, chirurgicznej modyfikacji umysłu transludzkiego. Jest to dziedzina odrębna od genetycznej modyfikacji neuronowej (czyli zmiany kodu genetycznego), implantacji neuralware (dodawania cybernetycznych lub biotechnologicznych wszczepów do mózgu lub układu nerwowego) czy [hakowania mózgu]{pl/ep-atak-bazyliszkowy} (ataków programowych na mózgi komputerowe, wszczepy i infomorfy), choć czasem się z nimi łączy.

Psychochirurgia prawie zawsze przeprowadzana jest na cyfrowym stanie umysłu, czy to w czasie rzeczywistym jako emulacja, kopia zapasowa, czy [fork]{pl/ep-fork}. W większości przypadków stan umysłu kopiowany jest przy użyciu tej samej technologii i procedury, co upload lub forking, a następnie uruchamiany w przestrzeni symulacyjnej. Zgoda pacjenta nie jest wymagana — w takich przypadkach jego uprawnienia są ograniczane. Dostępnych jest wiele środowisk do psychochirurgii w [simulspace]{pl/ep-vr}, z których każde zaprojektowane zostało pod kątem konkretnego celu zabiegu i zawiera bogaty zestaw opcji terapeutycznych.

Faktyczny proces psychochirurgii dzieli się na kilka etapów. Pierwszy to diagnoza, która może obejmować zastosowanie różnych technik neuroobrazowania (w przypadku postaci w powłoce), mapowanie połączeń synaptycznych oraz budowę modelu neurochemicznego. Może również zawierać pełen profil psychologiczny i testy psychometryczne, w tym testy osobowości i symulacje scenariuszy w simulspace. Cyfrowe stany umysłu mogą być porównywane z zapisami innych osób o podobnych objawach, w celu identyfikacji pokrewnych klastrów informacji. Analiza ta służy zaplanowaniu procedury.

Właściwe wdrożenie zmian może obejmować kilka metod, zależnie od zamierzonego rezultatu. Najczęściej stosowaną metodą jest nakładanie zewnętrznych modułów na stan umysłu, ponieważ nie naruszają one złożonych połączeń, a nowe dane łatwiej się przyswaja i interpretuje. W przypadku leczenia, łatki zdrowia psychicznego kompilowane z baz danych „zdrowych umysłów” są dopasowywane, personalizowane i nakładane. Uruchamiane mogą być także programy stymulujące konkretne procesy mentalne w celach terapeutycznych. Zanim wprowadzi się zmianę, często najpierw testuje się ją na forku danej osoby przyspieszonym czasowo, by ocenić rezultat. Podobnie, wiele wariantów leczenia może być przetestowanych w ten sposób równolegle, co pozwala wybrać najlepszy.

Nie każda psychochirurgia ma oczywiście na celu dobro pacjenta. Psychochirurgii używa się także do przesłuchiwania lub torturowania więźniów, wymazywania wspomnień, modyfikacji zachowania czy zadawania trwałych uszkodzeń. Bywa również wykorzystywana jako kara — np. w celu ograniczenia skłonności do przestępstw. Metody tego typu są zazwyczaj brutalne, a nie precyzyjne, ignorują parametry bezpieczeństwa i często prowadzą do poważnych skutków ubocznych.
