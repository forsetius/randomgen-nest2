---
template: page-default
title: Sojusz Wokółziemski
subtitle: Lunar Lagrange Alliance
excerpt: Sojusz kolonii na Lunie, orbicie Ziemi i w ziemskich punktach Lagrange'a
headerImage: mid-ep-lla-head.jpg
category: ep-ustroje

slots:
  aside:
    - type: static
      content: |
        ## Memy
        - Odzyskanie Ziemi
        ## Główne habitaty
        - Erato ([Luna](#))
        - Świadectwo (Orbita [Ziemi](#))
---
**Sojusz Wokółziemski** to małe grono [habitatów]{pl/ep-habitat} na orbicie Ziemi, na Lunie i jej orbicie oraz w [punktach Lagrange'a](http://pl.wikipedia.org/wiki/Punkt_libracyjny) Ziemi. Zawiązały one sojusz raczej z konieczności niż ze względu na jakąś wspólną agendę polityczną czy społeczną lub wspólne korzenie. Tak naprawdę, poszczególne stacje są dość zróżnicowane i czasem skłócone, jako że wiele z nich wciąż jeszcze nie rozstało się z przywiązaniem do tożsamości kulturowej i narodowej wyniesionej ze starej Ziemi. Ze względu na względną bliskość, członkowie dzielą się podstawowymi zasobami i usługami oraz podpisali porozumienia o wzajemnej pomocy w razie zagrożeń i sytuacji awaryjnych.

Przed [Upadkiem]{pl/ep-upadek} wiele z tych habitatów było uważanych za jedne z najbardziej wpływowych baz pozaziemskich. Jednak po Upadku i wzroście znaczenia [Konsorcjum Planetarnego]{pl/ep-konsorcjum-planetarne}, który po nim nastąpił, Sojusz Wokółziemski stał się politycznym graczem drugiej kategorii, który przez rywali postrzegany jest jako konserwatywny, staroświecki i zbyt zaprzątnięty rozpamiętywaniem przeszłości. Relacje stacji Sojuszu i tych należących do Konsorcjum (przede wszystkim na Lunie) są nieodmiennie napięte i daje się między nimi odczuć niechęć i rywalizację. Jako że Sojusz jest ostoją ruchu [rewitalizacji Ziemi](Rewitalizatorzy.md "Aktywiści dążący do oczyszczenia i odzyskania Ziemi"), jedną z głównych źródeł niezgody jest kwestia [Interdyktu Ziemi](#), którego głównym orędownikiem jest Konsorcjum. Z drugiej strony Sojusz odnosi jednak również korzyści ze wsparcia [hiperkorpów]{pl/ep-hiperkorporacja}, szczególnie [Go-nin]{pl/ep-gonin}, [Starware](Starware.md "Robotyka, Inżynieria lotnicza, Konstrukcja habitatów ") i wpływowych Lunarnych konsorcjów bankowych.

Poza stacjami naukowymi, habitaty Sojuszu Wokółziemskiego to w większości przetwórnie i rafinerie zależne od Lunarnego przemysłu wydobywczego. Stacje te przyjęły na siebie główny ciężar masowego napływu uchodźców podczas Upadku. Wiele z nich do dziś pozostaje przepełnionych, cierpiących na niedobory zasobów, obciążonych wielkimi masami [mas zubożałych robotników](#) i kwitnącej na ich nieszczęściu [zorganizowanej przestępczości]{pl/ep-przestepczosc}.
