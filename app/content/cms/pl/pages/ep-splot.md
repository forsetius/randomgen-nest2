---
template: page-default
title: Splot
subtitle: Mesh
excerpt: Następca Internetu
headerImage: mid-nimbus-head.jpg
category: ep-technologia
lead: |
  Istnienie **Splotu** w Eclipse Phase jest możliwe tylko i wyłącznie dzięki znacznemu postępowi w dziedzinie komputerów, technologii informacyjnej oraz [nanoprodukcji](#). Bezprzewodowe odbiorniki radiowe są tak mikroskopijne, że mogą być wmontowane właściwie wszędzie, dzięki czemu wszystko jest skomputeryzowane i połączone ze sobą.
---
Technologia przechowywania danych jest tak zaawansowana, że nawet przechowalnia danych przeciętnego użytkownika jest w stanie pomieścić ilość informacji przekraczającą rozmiar całego XX-wiecznego Internetu. Lifelogerzy nagrywają dosłownie każdy moment swojego życia i nigdy nie muszą się martwić o to, że zabraknie im miejsca. Możliwości obliczeniowe również stały się hiperwydajne; przeciętne urządzenie przenośne jest w stanie spełnić wszystkie potrzeby użytkownika, nawet gdy jednocześnie korzysta on z osobistego asystenta AI, ściąga vidy, uploaduje porno i skanuje tysiące kanałów informacyjnych.

W obrębie Splotu urządzenia osiągające limit swoich możliwości po prostu dzielą się obliczeniami z innymi urządzeniami znajdującymi się w okolicy. Przepustowość łącza również znacznie przewyższa potrzeby większości obywateli - osoba urodzona w przeciągu ostatnich kilkudziesięciu lat od zawsze żyła w świecie gdzie hiperrealistyczne, wielozmysłowe media dowolnej długości są dostępne do natychmiastowego ściągnięcia. Olbrzymie bazy danych oraz archiwa mogą być swobodnie kopiowane. Przepustowość nie stanowi problemów do tego stopnia, że większość ludzi wręcz zapomina o jej istnieniu. Na dodatek Splot nigdy nie ulega awarii; to zdecentralizowana sieć – jeżeli jedno z urządzeń jest offline, połączenia po prostu je omijają, znajdując drogę przez tysiące innych dostępnych węzłów.

Każdy dysponuje komputerową [wszczepką sieciową]{pl/ep-wszczepka} bezpośrednio połączoną z mózgiem właściciela. Emulacja myśli pozwala na sterowanie wszczepką za pomocą myśli oraz na komunikację bez używania głosu. Przychodzące dane są przekazywane bezpośrednio do mózgu i czasem postrzegane jako rzeczywistość rozszerzona, nakładana na fizyczne zmysły użytkownika.

## Informacje na wyciągnięcie ręki

Następujące informacje zazwyczaj są bezproblemowo dostępne za pośrednictwem Splotu w danym [habitacie]{pl/ep-habitat} czy mieście:

### Warunki lokalne

*   Lokalne mapy pokazujące twoje bieżące położenie, z notatkami dotyczącymi twoich konkretnych zainteresowań (zgodnie z osobistymi ustawieniami oraz filtrami) oraz odległością od nich i trasą, którą należy podążyć. Szczegóły dotyczące stref prywatnych i chronionych (rządowych, korporacyjnych, związanych z bezpieczeństwem lub infrastrukturą) zazwyczaj nie są dostępne.
*   Obecne i prognozowane warunki systemu podtrzymywania życia i pogody w habitacie, włączając w to skład atmosfery oraz temperaturę.
*   Aktualna mapa Układu Słonecznego oraz orbity habitatu z widocznymi trajektoriami lotu oraz opóźnieniem w komunikacji.

### Sieć lokalna

*   Publiczne wyszukiwarki, bazy danych, strony, blogi, fora i archiwa, a także powiadomienia o pojawieniu się nowej zawartości.
*   Stałe kanały informacyjne w różnych formatach, filtrowane wedle osobistych ustawień.
*   Dane z sensorów z dowolnego publicznego miejsca w habitacie.
*   Automatyczne wyszukiwanie nowych informacji w sieci zawierających twoje imię lub inne istotne wyrażenia.
*   Wyszukiwanie za pomocą rozpoznawania twarzy/obrazu w publicznej sieci i archiwach oraz dopasowywanie fotografii lub nagrań.

### Informacje osobiste

*   Wskaźniki stanu morfa (medyczne i/lub mechaniczne): ciśnienie i inne parametry krwi, tętno, temperatura, stan składników odżywczych, status implantów i ich funkcjonalność itd.
*   Położenie, funkcjonalność, dane z czujników oraz raporty od rzeczy należących do Ciebie (z pomocą sensorów i nadajników w nich się znajdujących)
*   Dostęp do audio-wizualnego/empirycznego archiwum wspomnień z całego życia.
*   Dostęp do archiwum plików z całego życia (muzyki, oprogramowania, mediów, dokumentów)
*   Poziom reputacji, status sieci społecznościowych, stan konta kredytowego

