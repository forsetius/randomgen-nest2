---
template: page-default
title: Triady
subtitle: Triads
excerpt: Wschodnioazjatyckie gangi z wielowiekowymi tradycjami
headerImage: mid-triads-head.jpg
category: ep-przestepczosc
tags:
  - rpg
slots:
  aside:
    - type: static
      content: |
        ## Główne habitaty
        - Quin Long ([Trojańczycy marsjańscy](#))
---
**Triady** jako jedyny większy ziemski syndykat zbrodni przeżyły [Upadek]{pl/ep-upadek} bez większego szwanku. W dekadę po nim zdominowały półświatek [Układu Słonecznego]((#)) przez samą liczbę swych członków oraz sięgające stulecia wstecz wpływy polityczne i ekonomiczne. Jeszcze przed upadkiem wyewoluowały w legalne przedsięwzięcia i mała konsorcja ekonomiczne a następnie razem z masami chińskich robotników wzięły udział w podboju kosmosu od najwcześniejszej fazy jego kolonizacji. Wpływy Triad sięgają coraz to nowych habitatów - eksploatując rozwarstwienie majątkowe i restrykcyjne polityki imigracyjne, tworzą w nich kwitnące szaro- i czarnorynkowe biznesy powiązane znajomościami i silnie osadzone w kulturze chińskiej (lub w tym, co z niej pozostało).

Choć jest cała masa małych band nazywających się triadami (zwykle ograniczających działalność do jednego habitatu), to istnieją cztery duże warte wspomnienia grupy, z których każda ma wpływy wystarczające do prowadzenia działalności kryminalnej w całym Układzie. Tradycyjnie operują przez małe lub średnie gangi albo używają legalnych biznesów jako przykrywki dla swej działalności.

*   **14K Triada** kontroluje dużą część branży hazardowej: kasyna, zakłady, ustawione loterie... Przez [Galaxy Entertainment Group](Galaxy+Entertainment+Group) (legalnie działającą [hiperkorporację]{pl/ep-hiperkorporacja}, 14K utrzymuje ścisłe związki z politykami, celebrytami i wpływowymi przedsiębiorcami w kilku znaczących habitatach i stać ją nawet na luksus utrzymywania lokalnej policji - Pain Gow (Podwójnej Ręki). Używając kasyn jako pralni brudnych pieniędzy siedzą także w lichwiarskich pożyczkach, haraczach i podrabianiu kredyt- oraz ID-czipów.
*   **Shui Fong** zajmuje się znacznie uboższą klientelą, zaspokajając nałogi i słabości służebnych habtechów, górników i innych pracowników fizycznych przez dostarczanie narkotyków i nielegalnych [XP](XP), prowadząc gangi sutenerskie, aranżując nielegalne walki i turnieje hazardowe. Między Shui Fong i 14K istnieje zadawniony zatarg, którego przyczyny zginęły w chaosie Upadku, ale który po dziś dzień ożywia nienawiśź między tymi organizacjami.
*   **Sun Yee On** była kiedyś drugą co do wielkości Triadą Ziemi, o przynależność do której podejrzewano ponad 25 000 osób. Bogacą się głównie na sprzedaży tanich kopii schematów nanofabrykacji i obchodzenia zabezpieczeń nanofabów. Ich legalne produkty są rozprowadzane prze ich korporację [Wuashang](Wuashang) a nielegalne są składane przez zniewolone infomorfy w wirtualnych obozach pracy w odległych rejonach Sieci. Drugim ważnym źródłem dochodów tej triady są fałszywe [pamiątki z Ziemi](pami%C4%85tki+z+Ziemi) takie jak biżuteria, dokumenty, monety i inne rzeczy kolekcjonerskie.
*   **Gang Wielkiego Kręgu** to najmniejsza z wiekiej czwórki, liczy tylko ok. 8 000 członków. Prowadzą lwią część handu narkotykami w Układzie Słonecznym, produkując narkotyki organiczne, narkotyki celowane i narkoagorytmy wszelkiego rodzaju w ustronnych habitatach czy opuszczonych kopalniach.
