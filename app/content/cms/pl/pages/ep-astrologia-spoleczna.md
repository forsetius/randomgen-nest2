---
template: page-default
title: Astrologia społeczna
excerpt: Obrzydliwie bogata arystokracja nieśmiertelnych
category: ep-realia
tags:
  - niekanoniczne
slots:
  aside:
    - type: static
      content: |
        ## Źródło
        Idea astrologii społecznej pochodzi z książki [Jacka Dukaja](https://pl.wikipedia.org/wiki/Jacek_Dukaj) pt. "Linia oporu" ze zbioru ["Król bólu"](https://pl.wikipedia.org/wiki/Kr%C3%B3l_B%C3%B3lu) (w 2024 wydana oddzielnie).

lead: |
  **Astrologia społeczna** to chwytliwa [memetycznie](https://pl.wikipedia.org/wiki/Memetyka) nazwa dla metody analizy i wizualizacji sieci powiązań społecznych. W metodzie tej ocenia się każdą relację, przypisując wartości liczbowe takim jej parametrom jak: czas trwania, intensywność, częstotliwość, korzyść, przyjemność. W niektórych wariantach osobom połączonym relacją można również przypisywać kategorie kontaktu (rodzina, hobby, praca...) i tagi reprezentujące poglądy polityczne, filozoficzne czy religijne, preferencje morfologiczne, estetyczne czy seksualne itd.
---
Następnie tak opisane osoby wizualizuje się jako ciała niebieskie na wirtualnym nieboskłonie. Prezentacja danych zakłada, że użytkownik zawsze znajduje się w środku, a jego kontakty kołują naokoło wg ustalonych parametrów - najbliżej najbliżsi znajomi, najszybciej kołują ci, których spotyka się najczęściej itd. Wygląd kontaktów zdefiniowany jest wg tagów i metadanych - zwykle ich wielkość zależy od reputacji, turbulencja - od dynamiki reputacji itp. Kontakty połączone są linkami (reprezentującymi łączące ich relacje) renderowanymi różną grubością, teksturą i kolorem w zależności od korzyści, przyjemności i innych parametrów.

Wszystkie dane pobierane są z sieci reputacji i działają jako nakładki na nie. Dzięki temu dane pobierane są i uaktualniane na bieżąco, tagowanie odbywa się automatycznie wg zadanych kryteriów, a użytkownicy mogą obserwować nie tylko swoich znajomych/kontakty ale także ich znajonych (n-tego stopnia) a także obserwujących. Wszystkie te osoby układają się w konstelacje wg przypisanych im kategorii towarzyskich i zbliżają się do siebie, krążą, jaśnieją i gasną wg dynamiki interakcji między-transludzkich w danej sieci znajomych. Dzięki wprowadzeniu sensorycznej reprezentacji parametrów można z łatwością wyróżnić wzory zachowań - kto przyciąga do siebie uwagę (staje się supernową), w jakich sferach towarzyskich szykuje się schizma, kto zwraca na nas uwagę, chce się wkraść w nasze środowisko społeczne...

Podczas gdy dla prywatnych użytkowników może to być kuriozum, ta "astrologia" jest szeroko stosowana w [hiperkorpach]{pl/ep-hiperkorporacja}, agencjach rządowych, kręgach [celebryckich]{pl/ep-celebryci} itp. Z jednej strony za pomocą tego narzędzia monitoruje się lojalność podwładnych, członków zarządu czy kluczowych kontrahentów, z drugiej - dzięki niemu można sprawdzić ślad społeczny oraz zauważyć formujące się koterie, spiski i rozgrywki. W środowiskach rządowych i biznesowych jest w zasadzie normą, że każdy większy podmiot posiada własny dział, czy choćby komórkę "astrologów" nadzorujących lojalność i bezpieczeństwo we własnych szeregach oraz obserwujących kluczowych przeciwników. Mniejsze hiperkorpy, jednostki badawcze, wannabe-celebryci oraz osoby prywatne mogą za rozsądną cenę nająć konsultantów świadczących usługi w tym zakresie.