---
template: page-default
title: Moustier
excerpt: Habitat taniej siły roboczej, info-uchodźców i społeczności neandertalczyków
category: ep-atlas-wewnetrzne-asteroidy
subcategory: mars-trojans
slots:
  aside:
    - type: static
      content: |
        ## Moustier
        - _Położenie_: punkt L5 [Mars]{pl/ep-atlas-mars}–[Słońce]{pl/ep-atlas-slonce}
        - _Typ_: [Cylinder O'Neilla]{pl/ep-cylinder-oneilla}
        - _Przynależność_: Niezależny
        - _Główne języki_: angielski, francuski, niemiecki
lead: |
  Ten niewielki habitat typu [O'Neilla]{pl/ep-cylinder-oneilla} został zbudowany przez tymczasowe konsorcjum interesów [hiperkorpów]{pl/ep-hiperkorporacja] w celu zakwaterowania [info-uchodźców]{pl/ep-info-uchodzcy} i zmniejszenia presji przeludnienia w innych habitatach po [Upadku]{pl/ep-upadek}. 
---
W efekcie jego populacja zawiera znacznie wyższy odsetek użytkowników [powłok syntetycznych]{pl/ep-syntmorf}, z których większość to byli [kontraktowi](#) pracownicy zatrudnieni przy budowie tego lub innych habitatów i niezdolni do zmiany powłoki na [biomorfa]{pl/ep-biomorf}. Mieszkańcy to również w dużej mierze uchodźcy wypchnięci z innych habitatów, co czyni to miejsce kulturowym i językowym tyglem. Dodając do tego znaczną liczbę nadal bezcielesnych, swobodnie poruszających się [infomorfów]{pl/ep-infomorf}, otrzymujemy wyjątkowo interesującą mieszankę. Wśród hiperkorpów Moustier znany jest jako dobre źródło taniej siły roboczej, ponieważ ubodzy członkowie [szmelcen-proletariatu]{pl/ep-szmelcen-proletariat} rozpaczliwie poszukują zatrudnienia. Liczne małe hiperkorpy ulokowały się tutaj, czyniąc z habitatu mały bazar interesów korporacyjnych.

Moustier wyróżnia się również jako miejsce zamieszkania największej populacji [neandertalczyków](https://pl.wikipedia.org/wiki/Neandertalczyk) w całym Układzie Słonecznym. Ożywieni na podstawie skamieniałego DNA i [upliftowani]{pl/ep-uplift} do pełnej, ludzkiej inteligencji, stali się częścią projektu badawczego, który wywołał mieszane reakcje wewnątrz Konsorcjum — dla wielu przedstawicieli transludzkości etyczne implikacje wskrzeszania gatunku wytępionego przez prymitywnych ludzi i tak genetycznie do nich zbliżonego były niepokojące. Sami neandertalczycy mają na ten temat różne opinie — większość uważa się za część rodziny transludzkiej, przy jednoczesnym wspieraniu spraw [Proteuszy](#), podczas gdy inni przyjmują bardziej bojową lub separatystyczną postawę. Ich niewielka społeczność stara się odtworzyć, co tylko się da, z kultury neandertalskiej na podstawie zapisów archeologicznych, choć w praktyce ukształtowali ją od nowa. Ich naturalna skłonność do muzyki zaowocowała pojawieniem się jednych z najlepszych muzyków w [wewnętrznym Układzie]{pl/ep-wewnetrze}.
