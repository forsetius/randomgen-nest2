---
template: page-default
title: Zewnętrze
excerpt: Zewnętrzny Układ Słoneczny - za pasem asteroid
lead: |
    Poza orbitą Marsa wpływ [hiperkorporacji]{pl/ep-hiperkorporacja} i [Konsorcjum Planetarnego]{pl/ep-konsorcjum-planetarne} jest znacznie bardziej ograniczony. Z wyjątkiem ściśle autorytarnej [Republiki Jowiszowej]{pl/ep-republika-jowiszowa}, mieszkańcy układu zewnętrznego mają znacznie więcej swobody niż ci żyjący w u[kładzie wewnętrznym]{pl/ep-wewnetrze}. Jednak nawet tutaj walka między pragnieniem wolności a tęsknotą za bezpieczeństwem stanowi ważną część dyskursu politycznego.
headerImage: mid-rimward-head.jpg
category: ep-intro
sort: 5

---
Różne formy [anarchizmu](https://pl.wikipedia.org/wiki/Anarchizm) i podobnych [libertariańskich](https://pl.wikipedia.org/wiki/Libertarianizm) ideologii były dość powszechne wśród pierwszych transludzi, którzy zasiedlili przestrzeń kosmiczną w ciągu dwóch dekad przed [Upadkiem]{pl/ep-upadek}. Wiele osad w układzie zewnętrznym odziedziczyło tę spuściznę wolności. Nowe pogranicze otwarte przez kolonizację kosmosu stanowiło fantastyczną okazję dla tych, którzy pragnęli uniknąć autorytaryzmu kontrolowanego przez [hiperkorporacje]{pl/ep-hiperkorporacja} systemu wewnętrznego i [Ziemi]{pl/ep-atlas-ziemia}, aby dążyć do organizacji społeczności bardziej opartych na równości i kolektywnym działaniu, a nawet po prostu eksperymentować z nowymi modelami społecznymi. Poza Pasem asteroidów wpływy hiperkorporacji były słabe i ograniczone, co dawało zaradnym kolonistom szansę na nieskrępowaną eksplorację własnych zainteresowań. Bardziej radykalne środowiska wyrastały z lub podtrzymywały więzi z postępowymi, radykalnymi i lewicowymi ruchami społecznymi i powstaniami na Ziemi, uzyskując wsparcie tam, gdzie mogły. Inni po prostu kradli zasoby hiperkorporacji z [systemu wewnętrznego]{pl/ep-wewnetrze}, szmuglując je do swoich tajnych projektów. W kilku przypadkach dochodziło do buntów całych statków lub stacji, które odrzucały rozkazy korporacji i podążały własną ścieżką. Hiperkorporacje rzadko były w stanie ścigać i karać takie przewroty.

Nawet wśród tych wolnościowców istniały różnice, więc ci, którzy wyznawali podobne tendencje społeczno-polityczne, mieli tendencję do zrzeszania się. Z czasem rozwinęły się one w cztery główne ugrupowania: [anarchistów](#) z [Locusa](#), [technosocjalistów]{pl/ep-wspolnota-tytana} z [Tytana](#), [anarchokapitalistów](https://pl.wikipedia.org/wiki/Anarchokapitalizm) i [mutualistów](https://pl.wikipedia.org/wiki/Mutualizm_(ekonomia)) z [Ekstropii]{pl/ep-ekstropisci} oraz koczownicze społeczeństwa niezależnych [Karawaniarzy]{pl/ep-karawaniarze}. Frakcje te tworzą luźny sojusz, zjednoczony front przeciwko hiperkorporacjom i Republice - lub jak ją nazywają, [Juncie Jowiszowej]{pl/ep-republika-jowiszowa} - oraz pakt o wzajemnej pomocy i wsparciu, znany jako [Przymierze Autonomistów]{pl/ep-przymierze-autonomistow}. Wśród bardziej libertyńskich [habitatów]{pl/ep-habitat}, wielowiekowa doktryna "Od każdego według jego możliwości, każdemu według jego potrzeb" jest żywą i żywotną filozofią. Łatwa dostępność maszyn obfitości zapewnia, że nikomu nie brakuje, a korzystanie z systemów reputacji zachęca ludzi do aktywnego działania na rzecz wspólnego dobra. Mieszkańcy mają również równy dostęp do [morfów]{pl/ep-morf} i ulepszeń, choć popyt ze strony tak wielu [infomorfów]{pl/ep-infomorf} potrzebujących ciała oznacza, że uchodźcy muszą wnieść swój wkład i zbudować kapitał społeczny nim dostaną ciało. 

Wielu autonomistów uważa, że uczestniczy w ideologicznym konflikcie z systemem wewnętrznym — memetycznej zimnej wojnie, która czasem przybiera formę działań fizycznych. Niektórzy z nich świadomie prowadzą kampanie sabotażu i dywersji wymierzone w hiperkorpy oraz inne autorytarne struktury. Przykładem jest przemyt maszyn obfitości do habitatów, w których ich użycie jest surowo reglamentowane, jak w Republice Jowiszowej. Hiperkorpy i ich sojusznicy czasem odpowiadają kontruderzeniem, choć otwarty konflikt zdarza się rzadko. Mimo że system wewnętrzny i Republika Jowiszowa dysponują siłami militarnymi wystarczającymi, by stłumić frakcje autonomistów, panuje między nimi chwiejna równowaga. Krążą pogłoski, że anarchiści mają w zanadrzu jakiegoś asa, który powstrzymuje ich przeciwników — być może nawet groźbę [wzajemnie gwarantowanego zniszczenia](https://pl.wikipedia.org/wiki/Mutual_assured_destruction).

Obawy o bezpieczeństwo oraz potencjalne przyszłe ataki ze strony [TITAN-ów]{pl/ep-titans} również wpływają na sytuację w systemie zewnętrznym, jednak większość mieszkańców opiera się próbom poważniejszego ograniczania ich wolności osobistych, jeśli nie są one bezpośrednio związane z zapewnieniem im bezpieczeństwa. Mieszkańcy systemu zewnętrznego nadal pamiętają, jak żądania dawnych rządów — dotyczące posłuszeństwa [biokonserwatyzmowi]{pl/ep-biokonserwatysci} i lojalności wobec odległych, często nieczułych przywódców — nie zapobiegły Upadkowi. I to właśnie ta pamięć napędza ich nieufność wobec państwowych struktur. Te siły poniosły klęskę, ponieważ nie spełniły swych obietnic — gdy nie były w stanie zapewnić bezpieczeństwa, które miały zagwarantować ich autorytarne środki, w systemie zewnętrznym zasiano ziarna ich upadku.
