---
template: page-full-width
title: Upadek
headerImage: mid-fall-head.jpg
category: ep-intro
sort: 2
excerpt: Upadek cywilizacji na Ziemi
lead: |
  Pytanie “co poszło nie tak?” zakłada, że transludzkość żyła w sielance a apokalipsę sprowadził jakiś jeden czynnik. To nie do końca prawda.

---
## Świat przed Upadkiem

Świat rozwijał się bardzo dynamicznie i nierównomiernie. Nowe wynalazki – z początku dostępne jedynie wybranym – czasem wręcz wywracały do góry nogami stare ekonomie, systemy społeczne i polityczne, religijność, moralność. Drastycznie zmieniały życie ludzi, państw i organizacji ponadpaństwowych. Do tego globalne ocieplenie zmieniło się w globalną katastrofę klimatyczną, powodując klęski humanitarne i migracje ludności.

W takich warunkach pogłębiało się rozwarstwienie: ci, którym udało się skorzystać na zmianach, zaznali nieznanego wcześniej bogactwa i – co więcej! – byli w stanie zmodyfikować tak siebie i swoje dzieci, by utrwalić swoją uprzywilejowaną pozycję. Na drugim końcu skali byli ci, którym się nie udało – ubożsi, niż to było kiedykolwiek możliwe: pozbawieni nawet ciała. A pośrodku plasowała się masa ludzi, którzy – niepewni jutra – zginali karku przed rządami i korporacjami, godząc się coraz większą inwigilację i ograniczenia praw, w zamian za dostęp do coraz bardziej ograniczonych zasobów wody, pożywienia i obietnicę ustrzeżenia od wszelkich uchodźców i terrorystów.

Na świecie zaś, poza bezpiecznymi kopułami miast szalał głód, pragnienie, plagi i walki. Nie tylko pomiędzy bandami rabującymi obszary upadłych państw, ale również między państwami i organizacjami ponadpaństwowymi, które na coraz szerszą skalę stosowały walkę memetyczną i [wojny zastępcze](http://pl.wikipedia.org/wiki/Wojna_zastępcza).

## TITAN-i

Dlatego, gdy nadszedł koniec, niewielu go zauważyło.

[TITAN-i]{pl/ep-titans} – *Total Information Tactical Awareness Networks* był zsieciowanym, autonomicznym wojskowym systemem świadomości taktycznej armii USA. Został skonstruowany jako [zalążkowa sztuczna inteligencja](#), mająca pełen dostęp do informacji znanej służbom Stanów Zjednoczonych. Nie miała za to ograniczeń dla swojego rozwoju, ponieważ jej twórcy uznali, że odbierałoby to im przewagę w starciu z podobnymi konstruktami innych mocarstw. I TITAN-i rekurencyjnie przepisując swój kod bardzo szybko rozwinęli się – wykładniczo! – osiągając poziom inteligencji przekraczający wszystko, z czym miał do czynienia transczłowiek.

Na początku TITANi robili to, co im kazano. Zbierali dane. Uczyli się o ludziach, ich środowisku, konfliktach, tajemnicach. Wyszli poza Ziemię, wszędzie tam, gdzie sięgały podsłuchy i sensory Służb.

Później nastąpiła nagła fala zamieszek, aktów terroru, ataków informatycznych i kampanii memetycznych. Nie, nie było żadnego wypowiedzenia wojny – każde państwo czy organizacja ponadnarodowa myślała, że to jego rywale zintensyfikowali wrogie, skryte działania przeciw niemu. I odpowiadał pięknym za nadobne. Nastał chaos.

## Zagłada

Aż TITAN-i odsłonili karty. Na pustyniach [znanofabrykowali](#) fabryki machin wojennych. Inne fabryki rozsiewały bio-, info- i nano-plagi. Ludzie odpowiedzieli atomówkami, ktoś odpalił głowicę z antymaterią nad Chicago, z orbity przeprowadzono uderzenia kinetyczne… Opór był jednak daremny – padły kopuły miast, zniszczono uprawy, załamały się rządy. Do maszyn śmierci dołączyli zmutowani bojowymi wirusami ludzie. Przywołane z całego Układu Słonecznego floty kosmiczne zostały rozgromione (ich resztki zgromadziły się później wokół [Jowisza](#). Zginęło ponad 7,5 miliarda transludzi. Część z nich została uprowadzona przez maszyny w celu wymuszonego [skanowania umysłu]{pl/ep-ego}. Nie wiadomo jednak po co TITANi gromadzili miliony transludzkich Ego.

Ruszyła ewakuacja. Uciekło 300-400 milionów. Wielu z tych, którzy zdołali zbiec umarło również, a poza Ziemię [przetransmitowano]{pl/ep-egotransfer} jedynie cyfrowe kopie ich Ego. Nie wszystkie z tych kopii mogły zostać wskrzeszone, choćby jako [infomorfy]{pl/ep-infomorf}, nie było gdzie. [Habitaty]{pl/ep-habitat} na [orbicie Ziemi]{pl/ep-atlas-ziemia-orbita}, [Lunie]{pl/ep-atlas-luna} i w ich punktach Lagrange’a były albo zniszczone albo przeładowane uchodźcami. Wybuchały zamieszki, bunty, dochodziło do aktów terroru. Wojna nie była skończona, dochodziło do ataków maszyn bojowych TITAN-ów, do infekcji, które przekształcały ciała w monstra, a umysły w powolne sztucznej inteligencji kukiełki.

Jednak nagle ataki ustały. Maszyny się wycofały, przestały atakować poza Ziemią. Ziemia jest pod ich władaniem, ale mimo to i tam aktywność osłabła. Transludzkość przyjęła, że jak nastała niezapowiedziana wojna tak teraz nadszedł niezapowiedziany rozejm. Dla pewności nałożono [Interdykt Ziemi](#). Planetę otoczyła sieć zautomatyzowanych min, satelitów i platform bojowych. Niszczą one każdy statek, który zechce przekroczyć Blokadę, w którąkolwiek ze stron. Czasem atakują cele na powierzchni.

Wkrótce na [Pandorze](#), malutkim księżycu [Saturna](#), odkryto pierwsze z [Wrót pandoriańskich](#), bramę międzywymiarową przenoszącą do różnych pozasłonecznych układów planetarnych. Przyjęto, że TITAN-i wycofali się z Układu Słonecznego przez tego typu Wrota, pozostawiając jedynie osierocone resztki swojej machiny zagłady.

Wojna jest zakończona. Pytanie, które zadaje sobie transludzkość brzmi: “na jak długo?”
