---
template: page-default
title: Wewnętrze
subtitle: Eclipse Phase
#headerImage: eclipse-phase-intro-head.jpg
#thumbnailImage: eclipse-phase-intro-card.jpg
category: ep-intro
sort: 4
excerpt: Na planetach skalistych rządzi kapitalizm
lead: |
  lead
tags:
  - rpg

---
Choć narody już nie istnieją, zostały zastąpione przez nowe byty polityczno-ekonomiczne, które tak czy inaczej były na najlepszej drodze do dominacji, nawet jeśli [Upadek](./Intro/Upadek.md) by nie nastąpił - **[hiperkorporacje](../Encyklopedia/Hiperkorpy.md)**. Podczas gdy jest wiele niezależnych habitatów i osad w Wewnętrznym Układzie Słonecznym, jest on silnie zdominowany przez hiperkorpy. Aby zredukować ilość konfliktów między sobą i wspierać wysiłki mające zapewnić przetrwanie transludzkości, niektóre hiperkorpy założyły sojusz znany jako [Konsorcjum Planetarne]{pl/ep-konsorcjum-planetarne}. Sojusz ten rządzi większością [Marsa](#) i zarządza trwającym projektem [terraformowania Marsa](../Encyklopedia/Terraformowanie-Marsa.md). Konsorcjum kontroluje też wiele innych habitatów, w tym sporo baz [lunarnych](Luna.md) - zwykle tych, które są w jakiś sposób zaangażowane w monumentalne wysiłki na rzecz terraformowania Marsa.

Ponieważ Mars jest domem dla ponad czterdziestu procent ocalałej populacji transludzi, Konsorcjum Planetarne liczy największą ilość obywateli spośród wszystkich [bloków politycznych]((../Encyklopedia/Bloki-polityczne.md)) [Układu Słonecznego]((#)). W następstwie Upadku hiperkorpy ustaliły trzy najważniejsze cele: odbudowa Układu Słonecznego, ochrona przeciwko jakimkolwiek przyszłym atakom na siebie i ludzi w ich habitatach (czy to [TITANów](#) czy jakichkolwiek innych zagrożeń) i wzrost własnej potęgi i dobrobytu. Hiperkorpy i Konsorcjum Planetarne są niezwykle wprawione w realizowanie wszystkich tych celów a ponieważ ogólna rebelia i powszechne niezadowolenie nie są korzystne ich dla osiągania, hiperkorpy są też biegłe w sprawianiu, by mieszkańcy ich habitatów czuli się bezpieczni, byli relatywnie zadowoleni i - idealnie - nie mogli sprawiać większych problemów.

Jako największe i najlepiej zorganizowane byty w Układzie Słonecznym, hiperkorpy - a szczególnie Konsorcjum - mają najlepsze możliwości chronienia swoich ludzi żyjących w ich habitatach. Jednak ta ochrona ma swoją cenę - wolność. Jako że hiperkorpy działają w środowisku [ekonomii przejściowej](#), mieszkańcy ich habitatów są nieźle zaopatrzeni i nie muszą obawiać się głodu czy jakiegoś poważniejszego niedostatku. Dodatkowo hiperkorpy są zdeklarowanymi przeciwnikami [biokonserwatyzmu](Biokonserwatysci.md) więc każdy, kogo na to stać może otrzymać takie [ulepszenia](./Encyklopedia/Ulepszenia.md) i [morfy]{pl/ep-morf}, jakie zechce - pod warunkiem, że nie są to rzeczy, które mogłyby być użyte jako broń zdolna uszkodzić habitat lub skrzywdzić większą liczbę osób. W zamian za to bezpieczeństwo i względny dobrobyt mieszkańcy muszą pogodzić się jednak z utratą możliwości wygłaszania czegoś więcej niż tylko symbolicznej krytyki hiperkorpów czy Konsorcjum.
