---
template: page-default
title: Wewnętrze
excerpt: Wewnętrzny Układ Słoneczny - od Słońca do pasa asteroidów
headerImage: mid-sunward-head.jpg
category: ep-intro
sort: 4
slots:
  aside:
    - type: static
      content: |
        ## Mapa Układu Wewnętrznego
        <a href="https://i.imgur.com/nCoYJo5.jpg">![Mapa Wewnętrznego Układu](https://i.imgur.com/nCoYJo5.jpg)</a>
---
Choć narody już nie istnieją, zostały zastąpione przez nowe byty polityczno-ekonomiczne, które tak czy inaczej były na najlepszej drodze do dominacji, nawet jeśli [Upadek]{pl/ep-upadek} by nie nastąpił - **[hiperkorporacje]{pl/ep-hiperkorporacja}**. Podczas gdy jest wiele niezależnych [habitatów]{pl/ep-habitat} i osad w Wewnętrznym Układzie Słonecznym, jest on silnie zdominowany przez hiperkorpy. Aby zredukować ilość konfliktów między sobą i wspierać wysiłki mające zapewnić przetrwanie transludzkości, niektóre hiperkorpy założyły sojusz znany jako [Konsorcjum Planetarne]{pl/ep-konsorcjum-planetarne}. Sojusz ten rządzi większością [Marsa]{pl/ep-atlas-mars} i zarządza trwającym projektem terraformowania Marsa. Konsorcjum kontroluje też wiele innych habitatów, w tym sporo baz [lunarnych]{pl/ep-atlas-luna} - zwykle tych, które są w jakiś sposób zaangażowane w monumentalne wysiłki na rzecz terraformowania Marsa.

Ponieważ Mars jest domem dla ponad czterdziestu procent ocalałej populacji transludzi, Konsorcjum Planetarne liczy największą ilość obywateli spośród wszystkich [bloków politycznych]{pl/ep-ustroje} Układu Słonecznego. W następstwie Upadku hiperkorpy ustaliły trzy najważniejsze cele: odbudowa Układu Słonecznego, ochrona przeciwko jakimkolwiek przyszłym atakom na siebie i ludzi w ich habitatach (czy to [TITAN-ów]{pl/ep-titans} czy jakichkolwiek innych zagrożeń) i wzrost własnej potęgi i dobrobytu. Hiperkorpy i Konsorcjum Planetarne są niezwykle wprawione w realizowanie wszystkich tych celów, a ponieważ ogólna rebelia i powszechne niezadowolenie nie są korzystne ich dla osiągania, hiperkorpy są też biegłe w sprawianiu, by mieszkańcy ich habitatów czuli się bezpieczni, byli relatywnie zadowoleni i - idealnie - nie mogli sprawiać większych problemów.

Jako największe i najlepiej zorganizowane byty w Układzie Słonecznym, hiperkorpy - a szczególnie Konsorcjum - mają najlepsze możliwości chronienia swoich ludzi żyjących w ich habitatach. Jednak ta ochrona ma swoją cenę - wolność. Jako że hiperkorpy działają w środowisku [ekonomii przejściowej]{pl/ep-ekonomia-przejsciowa}, mieszkańcy ich habitatów są nieźle zaopatrzeni i nie muszą obawiać się głodu czy jakiegoś poważniejszego niedostatku. Dodatkowo hiperkorpy są zdeklarowanymi przeciwnikami [biokonserwatyzmu]{pl/ep-biokonserwatysci} więc każdy, kogo na to stać może otrzymać takie ulepszenia i [morfy]{pl/ep-morf}, jakie zechce - pod warunkiem, że nie są to rzeczy, które mogłyby być użyte jako broń zdolna uszkodzić habitat lub skrzywdzić większą liczbę osób. W zamian za to bezpieczeństwo i względny dobrobyt mieszkańcy muszą pogodzić się jednak z utratą możliwości wygłaszania czegoś więcej niż tylko symbolicznej krytyki hiperkorpów czy Konsorcjum.

