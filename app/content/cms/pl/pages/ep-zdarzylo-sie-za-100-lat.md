---
template: page-default
title: Zdarzyło się za 100 lat...
subtitle: Eclipse Phase
headerImage: mid-happened-in-100-years-head.jpg
category: ep-intro
sort: 1
excerpt: "Najbliższe dekady to galopujący rozwój technologii i społeczeństwa, które usiłują za nim nadążyć"

tags: 
  - rpg

---
Nieustający i wciąż przyspieszający rozwój cywilizacji technicznej przyniósł dobrobyt i wyzwolenie od chorób i śmierci. Odkrycia na polu inżynierii genetycznej, nanotechnologii, technologii informatycznej oraz neurokognitywistyki zaowocowały takimi wynalazkami jak: wszechstronne [biomodyfikacje](./Encyklopedia/Biomody.md), szybkie [leczenie]((./Encyklopedia/Opieka-medyczna.md)) i regeneracja nawet po biologicznej śmierci organizmu, [nanofabrykatory](#), miniaturowe i wszechobecne [zsieciowane]((./Encyklopedia/Splot.md)) komputery… I wreszcie ukoronowanie myśli technicznej Homo sapiens sapiens: [kopiowanie i emulacja umysłu](#) w postaci cyfrowej, umożliwiające praktyczną nieśmiertelność, silna [sztuczna inteligencja](./Encyklopedia/Sztuczna-inteligencja.md) dorównująca ludzkiej oraz [uplifty]{pl/ep-uplift} – nasi pierwsi bracia (czy raczej dzieci) w rozumie, zwierzęta wyniesione do rozumności ludzkiej.

Dzięki tym wynalazkom świat zmienił się tak, że właściwie nie mówi się już o ludzkości – jest **_[transludzkość](#)_**. Biomodyfikacje są obecne w prawie każdym biologicznym ciele, dając wolność od chorób, większą odporność i wydajność organizmu. Przeciętne ciało ma szansę żyć dłużej, sprawniej i pełniej niż każde ze znanych obecnie. A później się je wyrzuca i wgrywa umysł do następnego.

Postępy w neurokognitywistyce pozwoliły bowiem na skanowanie mózgu, zczytywanie osobowości i zgrywanie jego stanu do pliku. Taka cyfrowa kopia może być następnie wgrywana do kolejnego ciała w razie śmierci pierwszego. Albo i bez śmierci – wtedy tworzy się [forka](#), kopię osobowości _prim_ w nowym ciele. Późniejsze postępy pozwoliły nawet na wszczepianie w ciało tzw. [stosu korowego](./Encyklopedia/Stos-korowy.md) – rodzaju sejfu umysłu, wykonującego co sekundę zrzut jego stanu. Opakowany w skorupę o twardości diamentu jest umiejscowiony między rdzeniem kręgowym a przedłużonym i w razie śmierci służy najbardziej aktualną kopią umysłu, umożliwiającą jego przeniesienie do kolejnego ciała z zachowaniem ciągłości świadomości. Kopie składowane w bankach dusz stosuje się już tylko wtedy, gdy nie można odzyskać stosu – w razie jego zaginięcia czy zniszczenia.

Wracając do ciał: nie mówi się już nawet "ciała" lecz "[morfy]{pl/ep-morf}" - biologiczne ciało jest tylko jedną z możliwości [przyodziania](#) Ego. Oprócz nich można wcielić się w ciało syntetyczne (antropoidalne lub nie), poda – bio-cybernetycznego "składaka" lub pozostawać w czysto wirtualnym oprogramowaniu [infomorfa]{pl/ep-infomorf}. Jednak opcje na tym się nie kończą – każdy z rodzajów morfów występuje w mnogości modeli, dostosowanych do konkretnych funkcji i zadań. Wśród biomorfów można znaleźć np. podstawowych [Genfiksów]((./Encyklopedia/Genfiks.md) (ang. _Splicer_), przystosowanych do nieważkości czwororękich [Skoczków](./Encyklopedia/Skoczek.md) (ang. _Bouncer_), przeznaczone na salony piękne [Rusałki](./Encyklopedia/Rusalka.md) (ang. _Sylph_). Wśród syntmorfów jest jeszcze większa różnorodność – od różnego rodzaju androidów przez modele modularne po robotyczne roje. Można nawet przyodziać się w przygotowane do tego pojazdy i kosmiczne habitaty!

Czymże byłaby jednak nieśmiertelność w znanej nam gospodarce niedoborów? Więc nie ma już niedoborów! Nanofabrykatory są w stanie zrobić wszystko, pod warunkiem, że dostarczysz projekt i surowce. Jedzenie będzie nawet gorące a ubrania poskładane w schludną kosteczkę.

Jednak cóż to za gra w utopii? Dobrobyt jest przecież taki nudny, nie będziemy chyba grać w jakiegoś sitcoma! Nie, nie będziemy. Eclipse Phase to rzeczywistość konspiracji i grozy, świat po apokalipsie, lękający się kolejnej. Co więc poszło nie tak?

